[[file:/images/2022-06-07-blind-tasting/wines.jpeg]]

Приємно бачити, що Київ оживає. Кожен день все більше і більше людей повертаються додому, тягнучи за собою свої страхи та надії. Людей стало більше на вулиці, в магазинах та в ресторанах. Навіть затори повертаються попри проблеми з бензином. Але найголовніше, повернулися неочікувані і приємні зустрічі.

А там, де люди, там завжди знаходиться місце і радощам. Так от пан Василь Калініченко повернувся до Києва разом з цікавими пляшчинами та твердим наміром продовжити організовувати дегустації. І от 7-ого червня у Барі 101 він зібрав невеличку компанію для того, щоб у сліпу продегустувати наступні вина.

1. [[barberry:/wines/4a169cba-26aa-4d74-a03a-07a7bea905db][Lenkey Pinceszet Betsek Korposd Furmint 2011]]
2. [[barberry:/wines/56317de6-f3c6-43f9-8efc-6537b23750c5][Viña Tondonia Blanco Reserva 2009]]
3. [[barberry:/wines/9e880b48-e667-429f-a5d8-222f6190cb3a][Simon Bize et Fils Bourgogne Les Perrières 2017]]
4. [[barberry:/wines/f1137f23-9d0b-4e02-a8dc-aeef990ea592][J.M Dreyer Elios Pinot Noir 2020]]
5. [[barberry:/wines/224602d5-c307-4bfc-b84a-bfeede982fc0][COZs vn-c2 bg 2017]]

Заманив він, звісно, самим фактом події. Але ще й заспойлерив дві пляшчини, що він привіз з Європи - старий Фурмінт з Угорщини та білою Тондонією. А далі, мовляв, без подробиць.

Формат цих зустрічей простий. Збираємося, куштуємо по вину, обговорюємо по черзі та ставимо оцінки від 1 до 5 з десятими. В розмовах ділимося враженнями, аналізуємо вино і намагаємося вгадати сортовий склад, походження, вінтаж та виробника. Найголовніше, ніхто окрім організатора не знає, що то за вино ми куштуємо (інколи навіть організатор не знає, дякуючи хлопцям з бару). А в кінці обираємо своїх фаворитів та аутсайдерів. А далі нарешті спокійно їмо та допиваємо недопите.

І от результати з цієї зустрічі. Мусю зізнатися, дуже цікаві!

#+caption: Оцінки учасників
#+results: scores
|          | Wine #1 | Wine #2 | Wine #3 | Wine #4 | Wine #5 |
|----------+---------+---------+---------+---------+---------|
| Ельвіра  |  *4.30* |    4.50 |  +3.70+ |    4.00 |    3.80 |
| Саша     |    3.60 |    4.00 |  +3.50+ |  *4.20* |    3.80 |
| Андрій   |    4.10 |  *4.50* |  +3.20+ |    4.60 |    3.60 |
| Вікторія |    4.30 |  *4.60* |  +4.10+ |    4.60 |    4.00 |
| Антон    |  *4.30* |    4.50 |    4.00 |    4.80 |  +3.50+ |
| Яна      |    4.40 |    3.80 |    4.20 |  *4.80* |  +3.70+ |
| Вася     |  *4.50* |    4.60 |    4.30 |    4.30 |  +3.80+ |
| Боря     |    4.00 |    4.50 |  *4.00* |    3.90 |  +3.60+ |

#+caption: Результат
#+results: summary
|   |   total |   sdev | favourite | outcast |   price |      QPR |
|---+---------+--------+-----------+---------+---------+----------|
| 1 |   33.50 | 0.0711 |    *3.00* |    0.00 | 1000.00 |   3.1954 |
| 2 |   35.00 | 0.0794 |      2.00 |    0.00 | 2000.00 |   2.1431 |
| 3 |   31.00 | 0.1244 |      1.00 |  +4.00+ | 1150.00 |   1.7318 |
| 4 | *35.20* | 0.1075 |      2.00 |    0.00 |  890.00 | *5.0111* |
| 5 |   29.80 | 0.0219 |      0.00 |  +4.00+ | 1002.00 |   1.5965 |

З очікуваного, закрита Бургундія (позиця #3) зайшла далеко не всім, і розділила титул найменш улюбленого разом з 5-им вином. І весело, що я єдиний, хто назвав його своїм улюбленцем вечора. Варто зазначити, що і для мене, і для Васі Тондонія була поза конкурсом.

Але найцікавішим виявився топ цього вечора. По-перше, найбільшим фаворитом стало перше вино, хоча за оцінкою воно на третьому місці. Це зайвий раз нагадує про різницю між оцінкою і фаворитом. По-друге, Тондонія опинилася на другому місці, її випередив Піно Нуар з Ельзасу! На перше місце за оцінкою вирвалося вино з шикарним балансом між фанковістю, питкістю та зрозумілістю. По-третє, 3 вина так сильно проявили себе, що людям було дійсно складно обрати. А це вже говорить про крутий вибір вин. Вася молодець! Хтось же мав це сказати.

А щодо вгадувань, то це теж було цікаво. Оскільки білі вина певною мірою заспойлерили, то приємно було бачити, що більшість людей легко зрозуміли, хто є хто. Моїх особистих досягнень у вгадуванні було не багато: вгадав, що Тондонія є саме резервою; а також вгадав, що третє вино є Піно Нуаром з Бургундії якогось дуже сильно традиційного винороба. Далі все пішло шкереберть. Але фан свій я отримав.

Завершили вечір неймовірним Сенсо від одного з мого улюблених виноробів - [[https://barberry.io/wines/42dc355d-a934-4cb0-9592-cf1d474bec57.html][Sadie Family Pofadder 2020]].

Велика подяка Васі, всім хто долучився та рєбятам з Бару 101. Як завжди цікаво, смачно та затишно. Доєднуйтеся до нас наступного разу!

P.S. У Васі є [[https://t.me/BasylSomm0][телеграм канал]], долучайтеся.

