#+begin_export html
<style>
ul {
  list-style-type: '– ';
}
</style>
#+end_export

#+attr_html: :class img-half
[[file:/images/2022-07-04-interview-with-vasyl-kalinichenko/2022-06-21-08-22-48-2022-06-21 08.22.30.webp]]

Процес трансформації досвіду споживання конкретного вина у дегустаційні нотатки разом з числовою оцінкою є напрочуд цікавим явищем. З одного боку, процес цей вимагає свідомого споживання, в якому багато сенсорної та розумової діяльності. Адже ми не тільки відмічаємо сигнали з наших органів чуття, а і аналізуємо отриманну інформацію, враховуючи весь наш попередній досвід комунікації з навколишнім світом. Стигла полуниця у прабабусі в селі? Цівочка диму від свічки? В цих спогадах багато корисної для дегустацій інформації. З іншого боку, процес цей є редуктивним, адже весь багатограний досвід ми вміщаємо в декілька речень, та щей надаємо йому якусь числову оцінку[fn:1]. Зробити це можна багатьма способами, спираючись на різні критерії. Як не крути, оцінювання є суб'єктивним, і процес цей відрізняється від людини до людини[fn:2]. В спробах знайти порозуміння з іншими учасниками винної терапії та поглибити свої знання, в мене виникла найпростіша ідея з усіх можливих - а давайте про це поговоримо. І в якості експерименту, запишемо та опублікуємо ці розмови.

Перша людина, якій не пощастило потрапити в цей експеримент - Василь Калініченко, сомельє у Goodwine. Людина, що захоплюється вином, проводить дегустації та вміє красиво роказати. А тепер уявіть. Чорний вхід бару 101, вузька стійка біля стіни, барні стільці, припарковані машини та ми з Васей записуємо розмову. Час від часу відволікаємося на вино та їжу, тому на записі характерні звуки щасливих жувань.

- Я чув, що ти високий, добрий, любиш вино, і що тобі 60 років, хоча і виглядаєш ти втричі менше. Як так склалося?
- Це все вино.
- А що за історія з 60-а роками? Звідки вона пішла?
- Ах. Це я просто встиг одружитися і розлучитися. Да і пожити в різних місцях.
- Скільки тобі було?
- У 18 одружився, а в 21 розлучився.
- То історія з 60-а роками про це?
- Скоріша за все. І просто я перепробував вина так багато, наче мені вже 60 років. Такий дегустаційний фонд багатий, знаєш. Це все замість мудрості. /Обидва сміються/
- А де і коли тебе застала війна?
- О, війна мене застала... Я був у Стамбулі. Да, я був в Стамбулі, і я поїхав туди зі своєю дівчиною. А ми ще перед цим з нею трохи посварилися. Вона просинається, дивиться на мене великими очима. Спочатку вибачається, щоб трошечки налагодити зв'язок. А потім каже - там піздєц. І йде у вбиральню. А я взагалі не можу зрозуміти про що вона. Відкриваю телеграм канал, і просто охрінєваю. Нас типу всі попереджали про це, то я трошечки розумів, що це може статися, але до кінця не вірив взагалі, і... був шок. І ми з нею три дня не виходили з квартири, постоянно сиділи в телефоні і читали новини, і об'їдалися пахлавою, щоб хоч якось було легше. І це так було дивно, тому що ти читаєш новини, от там війна, от там жесть. А тут виходиш на вулиці Стамбула, а люди живуть собі таким же звичним життям. Та як? Тут же через море, там... Ну всьо, там Херсон типу беруть вже. Це такий був дисонанс. Прям дуже різкий.
- А яка твоя перша думка була, коли ти зрозумів, що таки війна.
- Ой я одразу подумав про своїх рідних, вони ж там /в Україні/. Що робить? Як убезпечить? Як у них взагалі справи? І написав батькам, тому що у них аєродром в місті. Його розбомбили в першу ніч.
- А коли ти згадав про вино?
- Мені соромно дуже зізнатися, але день на третій! /сміється/
- Ого! Ладно, я очікував, що це не буде першою думкою, звісно. Ну я гадав, ладно другою там чи третьою, ти скажеш "вдома ж я залишив вино"! Чи ти про це взагалі не думав?
- Ах, я зробив круто. Я думав, ну війна почнеться чи не почнеться, але все дороге нада випить. І я кажу: "Аня, у нас там є деякий час, давай випивать все дороге вино". І ми випили все дороге вино, а осталось тільки дюшманськоє. І за нього я не дуже хвилювався. Тому я думаю - ну і ладно.
- Ха, тоді в якому контексті ти згадав про вино?
- Ну, в смислі "випить". /сміється/
- Тобто рефлекторно, рука потягнулася, а келиха нєт?
- Там просто була якась забавна пляшка натурального вина із Кападокії, і я вирішив її, власне кажучи, спробувать.
- З Кападокії? Абсолютно не асоціюється з вином.
- Але там багато натуралістів, досить багато. І ми пробували декілька вин звідти. Взагалі турецьке вино мені не дуже сподобалося, особливо якщо не натуральщина. А от ця з Кападокії була прям найс, в стилі Denavolo Dinavolino 2019.
- Звучить так, ніби ти фанат натуральщини.
- Ну не прям фанат, але на даному етапі люблю. Взагалі це тема смаку, но я фанат більш чистої натуральщини, звичайно. Но інколи якийсь такий шмурдячок я люблю випити.
- Розумію, інколи за настроєм може захотітися. А яке вино ти перше випив, коли повернувся додому?
- О... це я повернувся 21-ого травня. І першим ділом я випив Шампань! В мене була половинка, це саме дороге, що в мене залишилося в холодильнику, і я налив собі [[barberry:/wines/ea15e397-8149-405d-992d-63878cb0cebf][Robert Moncuit Les Grands Blancs Grand Cru NV]], і зі своїх улюблених бокалів Бургундських, легких à la Zalto від Spigelau... це було фантастично.
- А ти до повернення ще був у Ірландії, я правильно розумію?
- Так, я був в Ірландії. Там я тоже пив багато.
- А що там з культурою вина?
- Ой там все як у нас приблизно. У них просто п'ють багато пива, та багато віскі. У них все законодавство налаштоване таким чином, щоб люди пили місцеве. Але ірландці багаті люди, і дуже багато подорожуть, тому у них вино є, вони його п'ють. Через податки, вино у них дорожче ніж у нас. Але вони там люблять Францію, вони люблять консервативні речі. Там Сансер, Бургундія, біла Бургундія, Бордо, от такі речі люблять. Новий Світ у них, наприклад, мало представлений. Проте в цілому там є дуже класні компанії. Наприклад [[https://www.greenmanwines.ie/][Green Man Wines]], яка спеціалізується по чистим натуральним винам, і там у них шикарний асортимент. Є ше цікава компанія, яка купує топові вина, зберігає у себе і продає. У них там є [[barberry:/producers/e63e9781-9e3f-43ae-b0b0-1366d808ab3e][Bründlmayer]], є Бургундія уже стара. От власне кажучи, таку пляшку я тобі привіз, і нарешті я тобі її передам. Там, насправді, багато перлин можна нашкрябати. А ще в Ірландії зі мною стався один із кращих ресторанів в моєму житті. Там була просто фантастична винна карта, там було [[barberry:/wines/1f4e920e-bfd4-4624-8445-fa8480962c17][La Stoppa Ageno 2015]], там була біла [[barberry:/producers/d048b1cd-89b4-413e-a5f7-50ace090907c][Viña Tondonia]], там було багато цікавих речей. І просто фантастична кухня. При тому, що там все вегетаріанське. Це були сети, там п'ять подач здається, і це було просто нереально смачно. Перший такий мій фантастичний ресторан в Тревізо находиться, другий це [[https://instagram.com/paradisocork?igshid=YmMyMTA2M2Y=][Paradis Cork]].
- А ресторан в Тревізо був під час твоєї робочої поїздки, чи не так?
- Да, там був (/ресторан/) номер один, а номер два там /в Ірландії/.
- Ого, а як називається?
- [[https://instagram.com/paradisocork?igshid=YmMyMTA2M2Y=][Paradis Cork]] - це той, що в Ірладнії. А той, що в Тревізо... я не можу вимовити назву.
- Давай зробимо вигляд, що ти її вимовив, а ти мені просто скинеш назву. Люди читатимуть, і не здогадаються, що ми з тобою не знаємо як вимовляти назву крутого ресторану в Тревізо[fn:3].
- Вони на мене, до речі, підписалися і постійно мені шлють вогники в інстаграмі.
- А як ти пришов до вина?
- О, це забавна історія. Буду з вами чесний. Я ніколи не думав, що буду цим займатися, взагалі. Такої думки не було. Абсолютно. Але я приїхав у Київ, і треба було десь працювать, адже я вчився на заочному. Пішов у офіціанти, бо швидкі гроші, і відносно легко влаштуватися. Це було в [[https://bassano.com.ua/][Bossano]], у них хорша винна карта. Там Тарас трошечки проводив дегустації нам. І мене це зацікавило. Плюс у нас в сім'ї, в принципі, вино було завжди, але на такому побутовому рівні. Тобто червоне, біле, сухе, там шардоне та совіньйон. Дуже, дуже просто, але воно було завжди. Тобто не пиво там, не горілка, а саме вино. Якась, напевно, культура у нас вже була. Тобто взять келих вина і випить, от це все було. А потім я став працювать у Duty Free, також з алкоголем, і моя колишня дружина Оля каже: "Слухай, а ти не хочеш стать сомельє? Це типу престижніше, це більше грошей, і це тобі подобається. Ти ж любиш вино, любиш їжу, і в цьому можеш мать зиск".
- Виходить, це була не твоя ідея.
- Ні, не моя. Це була її ідея, сто відсотків. Я такий думаю, це якось дивно. Я все життя був хелсі, я качався, і займався спортом, тримав дієту, нічого зайвого не їв. Був великий і здоровий. А тут цікаво, але ж воно протирічить моєму свідогляду. Це ж алкоголь! Ну я можу випити трошечки, але щоб аж так... Прям займатися цим, продавати. В мене довго були моральні муки. Але потім якось воно до цього прийшло. Я влаштувався у гудвайн на нову позицію. Потім мене затянуло, я став пробувать. Я купив книжку, прочитав її і зрозумів, що вина бляха дохріна, і воно таке різне. Це була просто базова Wine Folly. Я дивлюся, і думаю, о є такий сорт, і такий, а тут такі смаки, а тут такі. Я почав приходить в гудвайн і брати самі дешеві сорти, і почав пробувати їх. Постоянно пив /посміхається/, і карочє, все моє хелсі життя пішло шкереберть. Разом із моєю колишньою дружиною /сміється/.
- А як твої рідні поставилися до того, що ти поміняв здоровий спосіб життя на "я піду та прокачаю свої дегстаційні навички"?
- О, мама до сих пір боїться, що я стану алкоголіком. /обидва сміємося/ До сих пір. Вона тривожиться, вона постійно за це хвилюється, і вона каже "в тебе і так на роботі багато вина, не пий його вдома, не пий". Ну в неї просто історія, в неї тато був алкоголіком, і це її болюча тема, тому вона прям так дуже обережна.
- Але я підозрюю шо ти таки п'єш вдома /сміємося/. Сміюся, бо згадав собі таку книжку - "Схиблені на вині".
- О я читав її!
- І там, пам'ятаєш, там був смішний пасаж про те, як вона розповіла родичам, що вона кинула стабільну роботу і вирішила писати про вино, та зосередитись на ньому. А вони всі в цьому чули, що вона просто стала алкоголічкою безробітною[fn:4]. А ти говориш, що п'єш багато, щей мама непокоїться з цього приводу. Звучить як розповсюджей стереотип, чи не так? А які зі стереотипів тебе найбільше бісять?
- О... чомусь люди думають, що сомельє це якийсь супер занудні люди. Це мене бісить, так часто буває.
- Серьйозно?
- Да, що типу вони не їдять якоїсь гострої їжі, і такого плану.
- А, типу "не дай боже солодкого перед сухим вином"?
- Нє, ну солодке перед вином справді його псує. Але знаєш, такі речі, які люди роблять перед змаганнями.
- Ти маєш на увазі речі типу: не користуватися яскравою зубною пастою, сіль не вживати...
- Да, да! Сіль не вживати! Ну це справді так роблять перед змаганнями, але я думаю, що це занудство робити так постійно. Ну прям реально занудство.
- Не курити жодним чином.
- Ну я не курю, це да. Але якщо бути відвертими, то вино ж воно і про аромат, і про смак, що ми відчуваємо, але це і трошечки інше. Це певна атмосфера, це певна культура. Тобто коли продаєш пляшку вина, то ти продаєш, насправді, не пляшку вина. Ти продаєш інші речі. Тому особисто я вважаю, що це зандуство. А ще бісить, що люди думають, що я постійно п'ю на роботі. Це не так. Ми дегустуємо, ми спльовуємо, але не постійно п'ємо на роботі.
- А які стереотипи тиб хотів, щоб виявился правдою? Наприклад, останнє, так? /сміємося/
- Ой, а які ще стереотипи про сомельє є? Ну те, що у сомельє просто супер-пупер нюх. Що це від природи, але насправді, нюх тренується. Це як і пам'ять. За це відповідають певні ділянки мозку, і якщо ти просто будеш звертати увагу, будеш думати, ти натренуєш свій нюх. Так це працює. По факту будь-яка людина с хорошою пам'яютю і якимось інтересом може стати сомельє. Зрозуміло, хтось більше схильний, хтось ні, але в цілому...
- А ти багато займався тим шоб покращувати свій нюх?
- Нє. Але єдине, я став концентруватися на цьому, задавать собі питання. Що я відчуваю? От цей аромат, які у мене відчуття він викликає? І от воно з досвідом і часом само натренувалося. При тому це не тільки з вином, а і з їжею теж.
- Ну і виходить не тільки з їжею.
- Так, насправді це дуже корисна практика по життю, тому що ми часто пролітаємо моменти, тобто ми їх просто проскакуємо в своїх думках, і абсолютно не концентруємося на тому, що зараз відчуваємо. І воно не зовсім корисно, не зовсім правильно.
- Повернення до тут і зараз.
- Да, да! Ми прям якось не живем нашим життям, знаєш, десь собі літаємо, а така навичка повертає нас.
- А в тебе не буває прям періодів, коли ти цим активно займаєшся? Не знаю, там облизуєш каміння на вулиці, нюхаєш його.
- Блін, такого не робив.
- Бо є ще такий стереотипчик.
- Є такі сомельє в Україні, що робили таке. Ну я такого не робив. Я просто п'ю. Гарно розповідаю, п'ю і закохую людей у вино.
- І це прекрасно. Знаєш, я теж люблю вино, і мені приємно, коли люди навкого його п'ють і насолодуються ним.
- Да, да, я розумію.
- А що ми, до речі, п'ємо[fn:5]?
- О, а ми п'ємо прекрасну Австрію, у нас як раз приїхала нова поставка після того, як наш склад розбомбили. Це [[barberry:/wines/cdd63749-d893-457a-b852-06a407e52c84][Zweigelt 2015]], і це, чесно кажучи, одне з найкращих вин для мене за 500 грн. Тому що воно 15-ого року, там класна кислотність, йому вже сім років, і воно розвинене, там є весь спектр ароматів від первинних до третинних[fn:6]. Воно трішки підкопченне, воно вишневе, там уже є натяк на третинні аромати, але воно ще дуже живе, соковтие, питке. Його можна і влітку випити! Дуже я його люблю, це такий собі червоний хаус вайн для мене. Щоб просто взяти і отримати задовлення.
- Ти б порадив його бабусі або мамі?
- О, мамі - да. Мама, кстаті, у мене прям продвинута. Вона даже натуральщіну любить. Але вона любить такі "полегше та потонше" речі. Бабусі, мабуть, ні. Тато в мене любить потужні та насичені фруктові бомби. Тому мамі воно б зайшло.
- А брату? /Привіт, Богдан!/
- Брат тоже любить потужні, насичені бомби. У нього смак такий, він любить досить яскраві та експресивні речі. Типу з бочкою, з танінами, от такі всі речі. О, а ми можемо тут поговорити про еволюцію смаку. Тому що ця тема дуже цікава і це завжди відбувається. Є люди, яких все влаштовує, вони просто п'ють якісь там мускати та насичені червоні, і їм окей. Вони не хочуть нічого міняти, вони не хочуть нічого пробувати. Вони залишаються там. А люди, які цікавляться, вони завжди проходять еволюцію від насичених, потужних та танінних червоних вин до легких, середньо-тілих, більш складних: піно нуару, сорту сіра, до сортів з високою кислотністю. Ось до таких речей. Вони можуть пить різне, але їх до таких речей тягне. І в білих так само. Від мускатів, совіньйонів, від чогось яскравого, навіть пошлого, люди переходять до тонких таких, кислотних речей. Це пов'язано також з розвитком смаку та нюху. Тому що коли нюх не розвинений хочеться яскравого, адже нам здається, що інші речі просто ніякі. А коли він розвинений, ми вже можемо вловити більше і нам хочеться тонших, глибших ароматів. Воно завжди так відбувається. Якщо людина розвивається, вона розвивається у такому напрямку, і приходить до Піно Нуарів з Бургуднії.
- А що після цього?
- По-різному. Хтось кидає все нафіг, каже, що це все фігня і п'є всяку квашену натуральщину.
- Цікаво, а що далі? Якщо це еволюція смаку, то вона ж завжди кудись приводить...
- От кстаті, цікаво. Ну далі, знаєш, часто йдуть у всякі збоченні штуки, наприклад... стара Шампань. Щоб дорого та малодоступно. В усілякі хересні ноти, наприклад. Цікаво, що далі. Часто з тонкого переходять на натуральщину. А от далі що... не знаю. Ще такого не спостерігав... Може кидають пити? /сміється/
- Ну "ето слішком". А я не те що хочу заглиблюватися в цю тему, але мені цікава одна штука. Є поширена думка, що до натуральщини приходять коли вже втомлюються від конвенційних вин.
- О, це цікава тема. Я бачу по своїх гостях, що є такі люди. Але більшість приходять до натуральщини, тому що хіпстери.
- Я чому питаю. Натуральщина, особлива от ця дикушна, вона є дуже яскравою. І якщо говорити про еволюцію смаку...
- Вона /натуральщина/ понятна.
- Виходить, це грубо кажучи, альтернатива супер задубленої червоної Іспанії або США. Просто на іншій стороні спектру.
- Да! На інший смаковий профіль. Тому що люди трошки відвикли від солодкого, їм ок кислотне, але це дуже яскраві речі. Чому у нас так популярні супер насичені червоні, яскраві та солодкуваті вина? Особливо у чоловіків за 40. Бо в радянських напоях дуже багато цукру було. А з натуральщиною це здебільшого люди молоді, досить забезпечені та успішні. В їх колі натуральщина це тренд, і їм прикольно і легко це пить. Вони рідко хочуть розбиратися у вині, вони хочуть пити та кайфувати. Це більшість клієнтів натуральщини. А є ті, що дійсно втомилися від традиційних вин. Є люди, що бачать в натуральщині багато класних маленьких виноробів, у яких можна знайти складні, вишукані та елегантні речі. Вони не надто ділять вина на натуральні чи не натуральні, вони просто шукають якісні вина. Як ми з тобою. /сміються/
- За це можна і випити /насолодуються/. Ти почав говорити про це вино, яке воно класне, описуючи його характеристики. А мене трохи цікавить тема оцінювання вина. Не знаю, очікував ти чи ні, що я про це спитаю, але я б хотів поговорити про те, як саме ти оцінюєш вина. Я от помітив, що у випадку з цим вином ти одразу звернув увагу на якісь цікаві, не надто типові речі, такі, що виділяють це вино з-поміж інших. Типу копченість, про кислотність відмітку зробив. То мене цікавить, на що саме ти звертаєш увагу.
- Ну є певний алгоритм проведення дегустації, де ти спочатку дивишся на колір, потім на інтенсивність аромату. Потім розкладаєш на кластери і куштуєш вино, і вже оцінюєш його смак. Це якщо говорити по WSET. Але насправді, з досвідом вже відкладаються шаблони певні. І ти вино відправляєш на якусь певну поличку. Але доповнюєш це якимись декількома словами, які характеризують конкретно це вино. Наприклад, це лекготіле червоне вино, значить висока кислотність. Ці всі характеристики я знаю, в мозку я вже відклав у цю поличку, але я проговорив лише ті речі, що характеризують саме його: копченість, це те, що воно з віком, і що воно має всі три категорії ароматів. От і за рахунок цього воно смачне. Я дивлюсь так.
- Чи я правильно зроумів, ти спочатку категоризуєш вино, а потім виділяєш якісь нетипові речі для цієї категорії.
- Да, але не те, що нетипові, а характерність саме для нього. Чому воно особилве? В чому його фішка? І коли я презентую його на роботі, я стараюсь концентрувати увагу саме на цьому. Я якось так думаю. А от про числові...
- Почекай, я ще не все зрозумів. Ладно, забудемо про колір, ми все одно не особливо звертаємо увагу на нього, хоч він і багато про що нам може розказати. Давай про ароматику. Все одно, у нас є таке, що от цей аромат мені подобається, цей не подобається. Давай спробуємо розібрати, на які речі ти звертаєш увагу, і кажеш "це є добре", прям як боженька; а це є погано, і я волів би його не пускати у свій келих.
- В червоному я люблю запах крові... /замислюється/
- Я тебе розумію, такий залізний аж аромат. Як у того [[barberry:/wines/42dc355d-a934-4cb0-9592-cf1d474bec57][Sadie Family Pofadder 2020]], що ми нещодавно пили.
- Да, от це аромат металу та крові я прям дуже люблю. Прям обожнюю. От це в червоних, мабуть, найбільший мій кайф. Таких вин не багато, а коли я їх знаходжу, мені просто хочеться від щастя кричати. Мені ще подобається, щоб ягоди були менш солодкими, коли вони уходять в кисліший варіант. Також люблю землю. Люблю гриби. В смаку це кислотність хороша. А ще не люблю, коли вина досить насичені. Люблю коли вони тонші та елегантніші. І мені подобається, коли аромат тобі потрібно дістати, коли він не прям випірає, а коли він приглушений. В цьому криється якась сила та симпатичність.
- Це цікаво. Адже споживання вина може бути про розумову діяльність, адже дегустування є певною мірою інтелектуальною роботою. Це може бути так само як і з книжками. Абсолютно нормально любити "Триумфальну Арку" Ремарка, але в якийсь момент ти починаєш хотіти чогось більшого, складнішого, там де немає всього на поверхні, там де тобі треба трощечки всеж-таки подумати. Звісно є надмозги, які доходять до зовсім складного, але мабуть це про еволюцію смаку, яку ти згадав раніше.
- Так, з дуже складними речами інколи виходить так, що не знаєш, чи це ти собі придумав, чи ти справді це відчуваєш.
- Ого, аж на стільки?
- Ага, це складна тема, адже часто так буває з дуже дорогим вином. Ти його пробуєш і розумієш, що або це бляха якийсь всесвітній обман, або просто не доріс, і не можеш відчути. Так часом буває. А в білих, до речі, теж мінеральність, коли це не фруктові, а більш такі неорганічні аромати, каміння... ну каміння не пахне, тупо якась мінеральність, солоність...
- Ну каміння пахне, якщо на ньому щось є. Типу, або вимочене в чомусь, або вже на ньому щось росте.
- /сміється/ Взагалі мінеральність це спорна тема, тому що кожен розуміє під цим словом щось своє.
- Я чув якось думку, що мінеральність це те, що ми називаємо fizzy, коли є трохи бульбашок в тихому вині.
- Ага, для когось це саме воно. А для мене це наче камінь на язик, така солоність.
- Так а це більше про смак чи про аромат?
- Для мене це про смак. Але для спілкування це важке слово.
- Якщо ти про це згадав, як часто так буває, що ви з колегами не погоджуєтеся щодо ароматів?
- Постійно! У нас є люди, що довго працюють, і кажуть "о це пахне тим-то і тим-то", а інший називає щось інше. Це говорить про те, що це дуже суб'єктивно, адже у кожного свій досвід та свій асоціативний ряд. Типу, при певній освіті ми можемо знайти спільну мову, але дуже часто і думка про вино відрізняється, дуже часто. І це досить забавно.
- Щодо ароматів я, чесно кажучи, думав, що це буде не так катастрофічно. А ще знаю таку штуку, оцінювати рівень кислотності та танінів. Може це WSET-івська штука, але розрізняти їх градції, як то середня та середня-плюс.
- Тут простіше.
- Серьйозно?
- Ага, тут просто напробуав щось. Береш таку гаму і розумієш, де висока кислотність, а де низька. Тут дійсно простіше знайти спільну мову.
- Ого, а я думав навпаки. І це при тому, що фізично ці речі можна виміряти, там pH, або кількість дубильних речовин. Але ж ми не прибори, да і "висока-низька" це понятння відносні.
- Я тобі поясню чому. У кожного свій асоціативний ряд. І в тому ж самому WSET, беруть не конкретний аромат, а категорію. Там червоні ягоди. якщо ти назвав якусь червону ягоду, то це вже правильна відповідь. А у кожного може бути своя червона ягода, тому що це ж не справжній аромат червоної ягоди, а просто десь щось нагадує. А що саме, це вже в кожного своє, адже асоціативний ряд та досвід у всіх різний.
- А як це пов'язується з кислотністю та танінами?
- Ах, з ними все простіше, адже вони більш об'єктивні.
- Але високий відносно чого? Що таке середина?
- Да, це цікаво.
- Я питаю, тому що Сашка каже час від часу - ця штука супер кислотна, прям як ти любиш. А я куштую, а мені норм, ну висока, але бувало і вище, там в якомусь білому з країни Басків. А для неї це вже висока.
- У неї, бачиш, поріг просто інший. А відносно чого ти питаєш... тут просто куштуєш багато вин і береш от цю гаму і дивишся, чи на фоні інших вин це низька чи висока? Там багато слини виділяється, чи мало. Але це забавна штука, тому що як раз сьогодні слухав психологічний подкаст, і там сказали одну дуже сумну річ, що людям взагалі не дано зрозуміти одне одного до кінця. Тому що навіть одні й ті самі відчуття, ми їх одноаково називаємо, але ти не знаєш, як інша людина їх відчуває. Ти приречений завжди буть в собі, в своїй свідомості, ти не можеш з цього вийти, і зрозуміти як там влаштовано, і що людина відчуває. Тому навіть коли ми говоримо про високу чи низьку кислотність, ми скоріш за все говоримо про різні речі.
- От саме тому я і очікував, що ти зараз скажеш, що на темі про кислотність та таніни у вас просто разнос, і ви кидаєтеся келихками. Але я розумію цю думку, в тому сенсі, що в мене більшість конфліктів з людьми пов'язані банально з різним тлумаченням термінів. Навколо визначень зазвичай сварки. А коли ми знаходимо спільну мову та домовляємося про визначення, то все стає одразу легше. Не завжди, але зазвичай. Окей, а як би ти це вино по кислотності та по танінам охарактеризував?
- Ой, /куштує вино/, танін насправді тут середній, але він завдяки своєму віку дуже гарно інтегрований. Тут в таніні є така штука, як якість. Танін може бути різний по якості, може бути якийсь сирий, в'язкий, а тут він просто класно інтегрований, тобто класно пом'якшився з віком.
- Як ти за 60 років...
- /сміється/ Так, звісно. А кислотність тут... чесно кажучи, я раніше думав, що вона тут прям висока, а зараз я думаю, що вона середній плюс або висока-мінус, тому що... Ну я думаю, кисотність теж зменшується з віком.
- Звісно, завдяки атомам кисню...
- Воно приходить в якийсь баланс. Тому я схиляюся до того, що вона висока, просто воно все так гарно інтегровано, що ти не відчуваєш її як окремий елемент. Тобто якщо ти дуже яскраво відчуваєш кислотність, то це вже дисбаланс. А баланс, це коли ти жоден з елементів окремо не відчуваєш, це коли вино цілісне.
- Гаразд, а як от ці всі роздуми перетворюються на оцінку? Відомо, що ти добрий не тільки з людьми, а і з винами, бо ти завджди ставиш дуже високі оцінки.
- Я все таки стараюсь ставити по певній складності. Воно може бути не в моєму смаку, але класним у своїй категорії.
- Тобто тут ти намагаєшся бути об'єктивним?
- Стараюся, але в мене рідко виходить. Скажу чесно, тому що я високо оцінюю найчастіше вина, які мені прям подобаються. Типу "о клас, це ж моя тєма". І все. Нещодавно, до речі, був як раз випадок, який це підтверджує, тому що прийшов один клієнт, дивиться на мене і каже: о, я тебе пам'ятаю, ти продаєш те, що ти любиш, а мені надо попсове вино, а ти таке не любиш, і не продаєш; так шо пожалуста, зараз дай мені бутилку не того, що ти любиш, а дай те, що мені треба. В мене є така тема, що я людям намагаюся підсунути свої смаки, і потихеньку їх в оцю сторону... Інколи тонше, інколи нав'язливіше це роблю. Я несу свою ідею.
- Давай на прикладі [[barberry:/posts/2022-06-07-blind-tasting][нещодавньої дегустації]]. Одному ти ставиш 4.3, іншому 4.2. Як ти обираєш оці десяті?
- Це складне питання. Да, це складне питання, але я розумію, чому питаєш. Мабуть 0.1 бал я забрав бо не вистачило складності, або довжини післясмаку, а може не вистачило цікавості і задовлення. От тупо на 0.1 бал. Але суть вина в задоволенні. Може в цьому вімірювати? Там п'єш вино, трошки розчаровуєшся, і такий ай блін, це 3.7. Всеж мені важко розкласти вино на щось математичне і цифри, ну прям важко. Ми ж не можемо виміряти його лінійкою.
- Ну деякі речі можемо, але ж в кінці-кінців є наше сприняття, яке, до речі, теж можна виміряти, але... Мені цікаво, що саме відбувається в голові людини, що оцінює вино. Я це питаю ще з того, що от є люди, які тільки розпочали свій шлях пиятики, і їх може відлякувати от ця дотошність з оцінками. Може розуміючи, що в тебе відбувається  в голові, виявиться, що нічого страшного в цьому нема. Може в тебе навіть є поради якісь?
- Ти знаєш, я думаю, треба дивитися не так дотошно, а більш глобально. Давай по чесному. Коли ти куштуєш, нехай, 5 вин, ти їх порівнюєш один з одним. А чому завжди знаходиться людина, що просить поміняти оцінку на наших сліпих дегустаціях? Тому що він на фоні іншого думає, що це гірше. Але люди рідко порівнюють на фоні всіх вин, і рідко роблять це об'єктивно. Якщо там взять вина всі, що отримали 4 і 3, знову зробити дегустацію, то скоріш за все люди б оцінили їх інакше. Ти завжди порівнюєш, а легше тобі порівнювати з тим, що ти відчуваєш зараз. А які твої рекомендації?
- Ух, якщо коротко, то не треба заморочуватися з десятими. Знаю, навіть у вівіно вже оцінки вводити можна з десятими, але в житті і так забагато стресу, щоб ще й думати над тим, скільки десятих дати тому, чи іншому вину.
- /сміється/ Ага, думаєш "о боже, о боже, скількиж йому поставити", а потім просто махаєш рукою і не п'єш.
- Зрозуміло, що коли в тебе є якийсь відрізок, то ти завжди можеш його розшироювати, не змінюючи його довжини. Тому якщо тобі не вистачає дегустаційного досвіду, щоб ставити з десятими, то краще вже почати з простого. Скажімо, є в тебе три поділки: фігово (0), норм (50) та кльово (100) /стукаю по столу/. Далі, коли в тебе напрацьовується навичка, в тебе еволюціонує смак, в тебе вже більше досвіду, то можна додати дві нові точки: жахливо (0), поганенько (25), норм (50), добре (75), "я б виїбав гуся за це вино" (100) /знову стукаю по столу/. Далі ти можеш сказать: а окей, все ж таки я зараз п'ю багато хороших вин, я вже краще розбираюся в їх градації, в мене з'явилося розуміння, що воно офігєнне, що ти не можеш поставити йому "добре" або 4 бали, але з іншого боку гусі можуть бути спокійні. І в тебе з'являється ще якась точка на відрізку. І я думаю, що таким чином найпростіше йти - дати своїй систему оцінювання еволюціонувати разом з зі своїм смаком[fn:7].
- О так, це добре.
- Я думав колись зробити аплікуху для людей, де ти просто відмічаєш вино, а програма тебе питає, чи сподобалося воно тобі більше за це? А за це? А за це? І таким простим бінарним пошуком знаходить місце цієї пляшки серед всіх, що ти скуштував. Завдяки тому, що ти можеш сказати "не знаю" або "так само", то множина ця лише частково впорядкована. Але я зрозумів, що через суб'єктивність оцінки та черезе те, що у сприйнятті вина роль грає не тільки вино, то в тебе можуть з'явитися аномалії, коли тобі одночасно подобається вино менше і більше ніж якесь інше вино[fn:8].
- Зрозумів, цікаво.
- А чи бувало у тебе на сліпих дегустаціях, що ти оцінював, наприклад, Бордо[fn:9] дуже високо.
- Хаха, з Бордо, до речі, нєт, тому що його ти чомусь завжди відчуваєш. Але бувало таке, що я вина, які дуже люблю, оцінював низько. Таке прям буває. Або вина, які хейчу оцінював високо. Таке теж бувало не раз.
- О, мені цікаві конкретні назви.
- Приклади? Я якось Girolamo Russo Nerina 2019 оцінив досить низько. При тому, що він був найдорожчим, і я, бляха, не зміг його оцінити в сліпій дегустації. Коли ти куштуєш всліпу, коли ти відходиш від бренду, від історії, коли ти сприймаєш тільки вино, то таке буває. А ще буває, що куштуєш вино за не дорого, і оцінюєш його вище, а потім думаєш, з урахуванням бюджету, бляха, від цього вина я отримую більше задоволення. Це досить забавно.
- А ти враховуєш ціну в оцінку?
- Коли в сліпу - ні, бо ми ж не знаємо ціну. Але коли не всліпу, то думаю, що воно підсвідомо все рівно грає роль. Так, ціна все рівно грає роль. Воно, знаєш, тисне на тебе. Якщо це вино за 3 тисячі, я ж не можу його оцінити низько. Я лох чи шо?
- Ну я певною мірою розумію про що ти. Бо є вина, коли ти куштуєш і розумієш, що воно того варте. А є такі вина... лише думаєш, як би відмотати час назад і не платити за це вино.
- Хаха, от для чого потрібні сомельє. Щоб ви не взяли погану пляшку.
- А чи є сомельє для сомльє? Типу як психологи ходять до психологів.
- Знаєш, інколи хочеться. Інколи я просто питаю поради, щоб не думать, не піднімать там весь досвід, просто кажу, що саме хочу отримати. А коли дають те, що я не куштував, то я прям супер радію. Я люблю, особливо за кордоном, підходити до сомельє і питать поради. А ще часто питаю - що ти любиш? Я задаю це питання і в ресторанах теж. Прошу принести мені вино, що сомельє подобається найбільше. Важливо - не найкраще! По-перше, так ти часто куштуєш щось нове. По-друге, ти людину пізнаєш. О, у нього такий смак. Мені воно може не сильно до смаку, але мені супер цікаво пізнавати людей через вино. Так само зі стравами. Наприклад, питаю, яка страва характеризує ваш заклад? Мені цікаво з цим погратися, я отримую більше емоцій. Воно може бути не завжди прям моє і супер смачно, але тут інша потреба закривається.
- Чи не буває такого, що ти підходиш до сомельє, а він починає тобі таку фігню вішати, що твоя спроба вирубитися, відпочіти і делегувати вибір комусь іншому провалюється. І ти зараз не просто сам обереш, а щей поясниш йому, в чому він не правий.
- Знаєш, таке бувало. Не в Україні, бо тут ти всіх знаєш, а всі знають тебе, адже сфера вузька. А от за кордоном часом бувало таке. Наприклад, він тобі щось починає говорити, а ти розумієш, що цього в пляшці нема. Скоріш за все він його і не куштував. І ти такий - а окей, дякую, я дальше сам. Це не обов'язково проблема людини, може вона мало досвідченна, новенька. Але напрягаєшся. Або знаєш, є така забавна штука, особливо це помічаю за кордоном, адже тут у мене замилено око. Так от, сомельє, вони, знаєш, піжони, вони так люблять хизуватися, коли дізнаються, що ти теж сомельє.
- Типу, а я пив ось це, і от ось це?
- Так, і вони не просто діляться, вони прям хизуються. Це дуже забавно. А ще хизуються тим, що продали.
- Чию думку з Українських сомельє ти поважаєш?
- О... я не у всіх сомельє запитаю вина собі. Ти все рівно ділишся по смакам. Я там розумію, смак кого мені підходить, а кого ні. А є інша сторона, от з точки зору тенденцій, хто шарить. Вони можуть сказати - о, це виробник там буде успішний, буде дорожчий, і от в такому плані Вектор дуже крутий. Він завжди може ловити зірку, коли вона ще не стала зіркою. Він...
- Він знає вектор розвитку?
- Да, він завіз [[barberry:/producers/e0c47a3e-e4ac-4cf5-8e27-dd98d88e9fee][Bencze]], коли про нього ніхто ніхєра не знав. І прям бум, стало зіркою у нас та за кордоном. Чи Wasenhaus. От він прям дуже відчуває такі речі тонко. У нього в цьому плані чуйка. І він говорить, що часто йому доводиться доказувать, йому не вірять, а потім коли він таки привозить, це взривається, всі це люблять, весь світ це любить, але вже не можуть заключити контракти, адже вони вже розпродані. А у нас вони є.
- [[barberry:/producers/c7f2173e-1b32-4e44-8da0-bd36f04b3ae0][Sadie Family]] так само? І чи теж його не хотіли привозити? Бо мене феномен цього винороба дивує. В світі за ним полюють, а в Києві навіть зараз, полиці порожні, а його вина лежать.
- Вектор його привіз, да. І він багато крутого привіз, це його заслуга, і це заслуга "вопрєкі". А з точки зору смаку... з моїх колег я буває питаю у... у мене завжди є якийсь фільтр. Я завжди розумію, який смаковий профіль у кого. Якщо мені хочеться чогось класичного, то я там у Віки питаю.
- О, я люблю її огляди на крейзі натуральщину. Це просто зранку насолода замість мемасіків. /обидва сміються/
- А от натуральщину там класно оцінює Рома. Щось з конвенційних, от їх класно Боря оцінює. Наприклад, я хочу зібрати щось купити на вечірку, щоб воно всім сподобалося, то я у Борі питаю. Він відчуває, що продать, щоб зайшло людям. В мене з цим проблеми /сміється/. Ну насправді, в мене просто є свої клієнти, свій круг "почітатєлєй". А з іншого боку, я знаю, що людям подобається, просто я завжди намагаюся перетягнути їх на якісь тонкіші та складніші вина. Поступово, потихеньку. Типу, сьогодні я продам це, щоб увійти у довіру. Продам щось попсове, щоб їм сподобалося. А потім вони почнуть мені довіряти, і я запропоную щось цікавіше. /сміються/
- Ага, а потім дехто (не будемо тикати пальцями на присутніх) приходить на твою дегустацю і каже, що через тебе не любить ходити у гудвайн. Бо Вася як продасть! Воно то смачно, але...
- Я взагалі за молоком прийшов.
- Давай трошки повернемося назад. Чи ти ведеш десь свої нотатки? Чи все в голові пам'ятаєш?
- Мені соромно признаться, я вів нотатки, але потім забив.
- А де ти вів?
- Я вів нотатки в НОТАТКАХ. Я трошечкі вів у Vivino, і чомусь мені не зайшло. Я їх довгий час вів у телеграмі, у збережених повідомленнях. Я знаю, що є сомельє з чітко збереженими нотатками, супер класно. Але знаєш, чесно, можливо я самовпевнений, але я запам'ятовую.
- Якщо для тебе це працює, то це супер. Економиш купу часу. Бо в мене пам'ять погана, то я і записую.
- Я запам'ятовую. Все рівно важливі там якісь певні слова характерні, ти ж не будеш весь спектр записувати... там така-то кислотність, треба чітко і характерні речі.
- Ну як ти почав описувати це вино? Назвав категорію та особливість.
- Да, саме так в мене і працює.
- А чому ти кинув Vivino? Через необхідність обрати кількість зірочок та текст якийсь писати?
- Так, це зірочки... Але ще є така тєма, ти фотографуєш якусь етикетку, а воно його не знаходить, ти його шукаєш, його може не бути. Витрачаєш багато часу на це. Або ще ти записуєш нотатки десь, а потім переносиш у Vivino. А особливо так багато, як ми п'єм, це ж просто жах з цими нотатками носитися.
- А як ти ставишся до Vivino?
- Ти знаєш... наприклад, для людей які просто купляють і п'ють, то дуже класно, бо вони можуть свої враження записувати, і потім згадувати. Це прям круто. Розуміть, що їм подобається. Ну а так, щоб 100 відсотків... ну мене трохи бісить, от прям дуже бісить, коли ти радиш якесь вино, ти знаєш, що воно людині сподобається, а вона бере на вівіно і каже: так там 3.8. І ти: бляха, і шо? Це не важливо, це ж оцінювали інші люди... ти знаєш, така сто відсоткова орієнтація на думку інших людей часом підбішує.
- Ну якщо обирати по оцінці, то можна пити лише асті.
- Ну да, а ти ж не любиш, наприклад, асті. Треба ж трохи головою думати. Але знаєш, в цілому, там середня температура по лікарні, особливо для початківців, щоб записувати свої нотатки, то це дуже корисна програма. Професіоналів дуже бісить, коли ти радиш вино, а вони його по вівіно перевіряють. Я це прям ненавиджу /сміємося/. Хочеться сказати - то бери телефон і клацай всі пляшки, що я тут час витрачаю?
- Розпвідаєш історію, вже аж про пра-пра-пра-пра-пра-діда розповів.
- Ага, але ж на вівіно 3.8. Вихід там /сміється/.
- Я чесно кажучи на вівіно загальну оцінку взагалі ніколи не дивлюся. Я просто слідкую за певними людьми, думку, яких я поважаю, і я можу зорієнтуватися по їх оцінці або нотатках. Типу, якщо Віка поставила натуральщині 2, то скоріш за все мені вона теж не зайде, а дружині і тим більше. Якщо Зорік поставив якомусь вину 4.2 і назвав його складним, то треба дивитися, з ким я питиму. Тому мені як споживаючу подобається, коли професіонали все ж діляться своєю думкою, і не тільки тет-а-тет.
- Ага, розумію.
- Так, ми вже говоримо більше години, мені потім це все в текст переводити... /сміються/ Давай до завершення, які в тебе є поради людям, що зацікавилися вином (а я не думаю, що люди не зацікавлені вином потраплять на цей сайт)?
- Клас, не бійтеся куштувати нове. Куштуйте нове, навіть якщо вам це не подобається. Це збагачує ваш досвід. Купіть собі хороші келихи, це важливо. Не забувайте про температуру вина, тому що не правильна тепмпература може зіпсувати абсолютно все. Навіть хороше вино при нерпавильній температурі буде огидним. Для червоних це 16 градусів, для легкотілих червоних це 14, для білих це 10, а для ігристих - 8. Але завжди орієнтуйтеся на свої відчуття. Відчуваєте алкоголь? Охолодіть. Кислотне дуже? Охолодіть ще. А насичені солодші трохи тепліше. І думайте про вино, коли ви його п'єте, думайте. Концентруйтеся на цьому. І звичайно, звертайтеся до мене за порадою.

#+begin_export html
<hr/>
#+end_export

Розмова була записана 15-ого червня 2022-ого року. Вона відтворена майже у повному обсязі з невеликими правками. Була спроба залишити мовну стилістику кожного з учасників, але при тому адаптувати її до читання.

[fn:1] Дозволю собі одразу позануднічати. Навіть добре-нормально-погано зводиться до числової оцінки. Допоки множина слів (термінів), що ви використовуєте для оцінки, є лінійно впорядкованною та зліченною, її завжди можна звести до числової системи.
[fn:2] Мова не тільки про різницю в градаціях, адже легко написати функцію, що перетворює бали зі системи Паркера на систему Робінсон. Про це буде далі.
[fn:3] Виявилося, то [[https://instagram.com/anticatorretreviso?igshid=YmMyMTA2M2Y=][Antica Torre]].
[fn:4] Б'янка Боскер "Схиблені на вині". Дозволю собі зацитувати цей неймовірний момент. Коли повідомляєш друзям і рідним, що ти залишив постійну журналістську роботу, аби сидіти вдома й пити вино, починаються занепокоєні дзвінки. Ви кажете: я збираюся загострити свої відчуття й дізнатися, із чого весь цей галас навкого вина. Вони чують: вона кидає роботу, бо п'є, і ризикує стати безпритульною.
[fn:5] Скажіть, ніхто не очікував такого питання?
[fn:6] Мається на увазі, що в цьому вині є аромати, що воно отримало від самої ягоди (первинні), від методу виноробства (вторинні) та аромати, що з'явилися з часом від витрмки (третинні).
[fn:7] Формула переводу з ~N~-бальної системи на ~M~-бальну проста - ~m = n * M / N~, де ~m~ - оцінка у ~М~-бальній системі, а ~n~ - оцінка у ~N~-бальній системі. Це працює, якщо системи лінійні та рівномірні (типу вівіно, Jancis Robinson, і так далі) та мають спільний початок - ~0~. У 100-бальну я переводжу трошки інакше. Для зручності, візьмемо 5-и бальну систему. Тоді ~5~ - це ~100~, ~4.х~ - це ~9х~ (наприклад, ~4.2~ - це ~92~), ~3.х~ - це ~8х~. Нещодавно я дізнався, що і [[https://www.vivino.com/wine-news/vivino-5-star-rating-system][вівіно схожим чином робить]], хоча і не так чітко.
[fn:8] Програма цього не дозволить, але якщо проаналізвувати свої враження і подивитися на данні, то можна знайти такі приколи. У цього підходу є ще декілька проблем, кому цікаво - кажіть, я можу детальніше описати цю схему і поділитися деякими наробками, що в мене десь лежать.
[fn:9] Питаю конкретно про Бордо, адже Бордо це антонім до стилю, що любить Вася.

