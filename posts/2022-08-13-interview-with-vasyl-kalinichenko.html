<!doctype html>
<html lang="en">
  <head>
    <meta charset="utf-8">
    <meta http-equiv="x-ua-compatible" content="ie=edge">
    <meta name="viewport" content="width=device-width, initial-scale=1, shrink-to-fit=no">

    <title>Vasyl Kalinichenko about Wine Evaluation | Barberry Garden</title>
    <meta name="description" content="Vasyl Kalinichenko about Wine Evaluation">

    <meta property="og:site_name" content="Barberry Garden">
    <meta property="og:title" content="Vasyl Kalinichenko about Wine Evaluation | Barberry Garden" />
    <meta property="og:description" content="Vasyl Kalinichenko about Wine Evaluation" />
    
    <meta property="og:image" content="https://barberry.io/images/2022-08-13-interview-with-vasyl-kalinichenko/2022-06-21-08-22-48-2022-06-21 08.22.30.jpeg" />
    <meta property="og:image:width" content="640">
    <meta property="og:image:height" content="640">
    
    <meta property="og:url" content="https://barberry.io/posts/2022-08-13-interview-with-vasyl-kalinichenko.html" />
    <meta property="og:locale" content="en_GB">
    <meta property="og:type" content="article" />
    
    <meta property="article:published_time" content="2022-08-13">
    
    
    <meta property="article:modified_time" content="2022-10-24">
    
    <meta property="article:author:first_name" content="Boris">
    <meta property="article:author:last_name" content="Buliga">


     <link rel="preconnect" href="https://fonts.googleapis.com">
     <link rel="preconnect" href="https://fonts.gstatic.com" crossorigin>
     <link href="https://fonts.googleapis.com/css2?family=Alegreya+Sans:ital,wght@0,300;0,400;0,500;0,700;1,300;1,400;1,500;1,700&family=M+PLUS+Rounded+1c:wght@300;400;500;700&family=Source+Code+Pro:ital@0;1&display=swap" rel="stylesheet">

    <link rel="stylesheet" href="../css/default.css" />
    <link rel="stylesheet" href="../css/fonts.css" />
    <link rel="apple-touch-icon" sizes="180x180" href="../apple-touch-icon.png">
    <link rel="icon" type="image/png" sizes="32x32" href="../favicon-32x32.png">
    <link rel="icon" type="image/png" sizes="16x16" href="../favicon-16x16.png">
    <link rel="manifest" href="../site.webmanifest">
    <script data-goatcounter="https://barberry.goatcounter.com/count" async src="//gc.zgo.at/count.js"></script>
  </head>
  <body>
    <header>
      <div class="logo">
        <a href="../">Barberry Garden</a>
      </div>
      <nav>
        <a href="../posts.html">Posts</a>
        <a href="../wines.html">Wines</a>
        <a href="../reviews.html">Reviews</a>
      </nav>
    </header>

    <main role="main">
      <article>
  <h1>Vasyl Kalinichenko about Wine Evaluation</h1>
  <section class="subtitle">
    Posted on August 13, 2022
    
      by Boris
    
  </section>
  
  <section class="subtitle">
    Updated on October 24, 2022
  </section>
  
  <section>
    <style>
ul {
  list-style-type: '– ';
}
</style>

<p><img src="../images/2022-08-13-interview-with-vasyl-kalinichenko/2022-06-21-08-22-48-2022-06-21 08.22.30.webp" class="img-half" /></p>
<p>Процес трансформації споживання конкретного вина у дегустаційні нотатки разом з оцінкою є напрочуд цікавим явищем. З одного боку, процес цей вимагає усвідомлення, в якому багато сенсорної та розумової діяльності. Адже ми не тільки помічаємо сигнали з наших органів чуття, а й аналізуємо отриману інформацію, враховуючи весь наш попередній досвід комунікації з навколишнім світом. Стигла полуниця у прабабусі в селі? Цівочка диму від свічки? В цих спогадах багато корисної інформації для дегустацій. З іншого боку, цей процес є редуктивним, адже весь багатогранний досвід ми вміщаємо в декілька речень, та ще й надаємо йому якусь числову оцінку<a href="#fn1" class="footnote-ref" id="fnref1" role="doc-noteref"><sup>1</sup></a>. Зробити це можна багатьма способами, спираючись на різні критерії. Як не крути, оцінювання є суб’єктивним, і для кожної людини це індивідуальний процес<a href="#fn2" class="footnote-ref" id="fnref2" role="doc-noteref"><sup>2</sup></a>. В спробах знайти порозуміння з іншими учасниками винної терапії та бажанні поглибити свої знання, в мене виникла найпростіша ідея з усіх можливих: а давайте про це поговоримо. І в якості експерименту запишемо ці розмови.</p>
<p>Перша людина, якій “пощастило” потрапити мені під руку - Василь Калініченко, сомельє Goodwine. Людина, що захоплюється вином, проводить дегустації та вміє красномовно говорити. А тепер уявіть. Чорний вхід бару 101, вузька стійка біля стіни, барні стільці, припарковані машини та ми з Васєй записуємо розмову. Час від часу відволікаємося на вино та їжу, тому аудіозапис наповнений характерними звуками щасливих жувань та посьорбувань.</p>
<hr />

<p><strong>Я чув, що ти високий, добрий, любиш вино, і що тобі 60 років, хоча на вигляд втричі молодший. Як так склалося?</strong></p>
<p>Це все вино.</p>
<p><strong>А що за історія з 60-а роками? Звідки вона?</strong></p>
<p>Ах. Це я просто встиг одружитися і розлучитися. Да й пожив у різних місцях.</p>
<p><strong>Скільки тобі було?</strong></p>
<p>У 18 одружився, а в 21 - розлучився.</p>
<p><strong>То історія з 60-а роками про це?</strong></p>
<p>Скоріш за все. Просто я перепробував так багато вин, наче мені вже 60. Такий дегустаційний фонд багатий, знаєш. Це все замість мудрості.</p>
<p><em>(Обидва сміються)</em></p>
<p><strong>А де й коли тебе застала війна?</strong></p>
<p>О, війна застала… Я був у Стамбулі. Так, я був у Стамбулі, і поїхав туди з дівчиною. А ми ще перед цим з нею трохи посварилися. Вона просинається, дивиться на мене великими очима. Спочатку вибачається, щоб трошечки налагодити контакт. А потім каже - там піздєц. І йде у вбиральню. А я взагалі не можу зрозуміти про що мова. Відкриваю телеграм канал, і просто охрінєваю. Нас типу всі попереджали про це, то я трошечки розумів контекст, але до кінця не вірив взагалі, і… був шок. І ми з нею три дні не виходили з квартири, постійно сиділи в телефоні й читали новини, об’їдалися пахлавою, щоб хоч якось відчути полегшення. Це так було дивно, тому що ти читаєш новини про війну, про жесть. І тут таки виходиш на вулицю Стамбула, а люди живуть звичним життям. Як так? Море переплисти - а на іншому березі вже беруть Херсон. Це такий був дисонанс. Дуже різкий.</p>
<p><strong>А яка твоя перша думка, коли зрозумів, що таки війна?</strong></p>
<p>Одразу подумав про рідних, вони ж там в Україні. Що робити? Як убезпечити? Як вони взагалі? Написав батькам, тому що в їхньому місті є аеродром. Його розбомбили в першу ніч.</p>
<p><strong>А коли згадав про вино?</strong></p>
<p>Мені соромно зізнатися, але день на третій!</p>
<p><strong>Ого! Добре, я очікував, що це не буде першою думкою, звісно. Гадав, другою чи третьою. Мовляв, скажеш “вдома залишилось вино!” Чи було не до того?</strong></p>
<p>Ах, я все передбачив. Думав, байдуже: війна почнеться чи не почнеться, але все дороге “нада випить”. І кажу: “Аню, в нас є трохи часу, давай допивати дороге вино”. Так і зробили. Ми випили все дороге вино, а залишилось тільки “дюшманськоє”. За нього я не дуже переймався. Думаю - нехай.</p>
<p><strong>Ха, тоді в якому контексті ти все-таки згадав про вино?</strong></p>
<p>Ну, в смислі “випить”.</p>
<p><strong>Тобто рефлекторно, рука потягнулася, а келиха нєт?</strong></p>
<p>Там просто була якась “забавна” пляшка натурального із Каппадокії. Власне кажучи, я вирішив її спробувати.</p>
<p><strong>З Каппадокії? Абсолютно не асоціюється з вином.</strong></p>
<p>Там багато натуралістів, досить багато. І ми пробували декілька вин звідти. Взагалі турецьке вино мені не дуже сподобалося, особливо якщо це не натуральщина. А от конкретна пляшка з Каппадокії була “найс”, в стилі <a href="../wines/667f7cf0-ca79-4a69-9a23-79544c95dcfa.html">Denavolo Dinavolino 2019</a>.</p>
<p><strong>Звучить так, ніби ти фанат натуральщини.</strong></p>
<p>Ну не те щоб фанат, але на даному етапі люблю. Взагалі це тема смаку, я фанат більш “чистої” натуральщини, звичайно. Але деколи такий шмурдячок люблю випити.</p>
<p><strong>Розумію, інколи за настроєм може захотітися. А яке вино ти перше випив, коли повернувся додому?</strong></p>
<p>О… я повернувся 21-ого травня. Й одразу випив Шампань! В мене була половинка, це найдорожче, що залишилося в холодильнику. Я налив собі <a href="../wines/ea15e397-8149-405d-992d-63878cb0cebf.html">Robert Moncuit Les Grands Blancs Grand Cru NV</a>, пив з улюблених келихів Бургундських, легких à la Zalto від Spigelau… це було фантастично.</p>
<p><strong>А ти до повернення ще був у Ірландії, я правильно розумію?</strong></p>
<p>Так. Там я теж багато пив.</p>
<p><strong>А що там з культурою вина?</strong></p>
<p>Ой все як у нас приблизно. Просто п’ють багато пива, багато віскі. У них все законодавство налаштоване таким чином, щоб люди пили місцеве. Але ірландці заможні люди, дуже багато подорожують, тому в них вино є, вони його п’ють. Через податки, вино у них дорожче, ніж у нас.</p>
<p>Але там люблять Францію, люблять консервативні речі. Сансер, Бургундія, біла Бургундія, Бордо, от таке. Новий Світ у них, наприклад, мало представлений.</p>
<p>Проте в цілому там є дуже класні компанії. Наприклад <a href="https://www.greenmanwines.ie/">Green Man Wines</a>, яка спеціалізується на чистих натуральних винах, і там шикарний асортимент. Є ше цікава компанія, яка купує топові вина, зберігає у себе і продає. У них є <a href="../producers/e63e9781-9e3f-43ae-b0b0-1366d808ab3e.html">Bründlmayer</a>, є Бургундія (вже стара). От власне кажучи, таку пляшку я тобі привіз і нарешті передам. Там, по правді, багато “перлин” можна нашкребти.</p>
<p>А ще в Ірландії мені трапився один із кращих ресторанів у житті. Там просто фантастична винна карта: <a href="../wines/1f4e920e-bfd4-4624-8445-fa8480962c17.html">La Stoppa Ageno 2015</a>, біла <a href="../producers/d048b1cd-89b4-413e-a5f7-50ace090907c.html">R. López de Heredia Viña Tondonia</a>. Було багато цікавих речей. І не менш фантастична кухня. При тому вегетаріанська. Це були сети, п’ять подач, здається. Це було нереально смачно. Перший такий ресторан в Тревізо знаходиться, другий це <a href="https://instagram.com/paradisocork?igshid=YmMyMTA2M2Y=">Paradis Cork</a>.</p>
<p><strong>А ресторан в Тревізо був під час твоєї робочої поїздки, чи не так?</strong></p>
<p>Так, там був ресторан номер один, а номер два там - в Ірландії.</p>
<p><strong>А як перший називається?</strong></p>
<p>Той, що в Тревізо… я не можу вимовити назву.</p>
<p><strong>Давай зробимо вигляд, що ти її вимовив, а насправді просто потім скинеш назву. Люди читатимуть і не здогадуватимуться, що ми не знаємо, як вимовляти назву крутого ресторану в Тревізо<a href="#fn3" class="footnote-ref" id="fnref3" role="doc-noteref"><sup>3</sup></a>.</strong></p>
<p>Вони на мене, до речі, підписалися й постійно шлють “вогники” в інстаграмі.</p>
<p><strong>А як ти прийшов до вина?</strong></p>
<p>О, це потішна історія. Буду чесний. Я ніколи не думав цим займатися, взагалі. Такої думки не існувало. Абсолютно. Але я приїхав у Київ, треба було десь працювати, адже я вчився на заочному. Став офіціантом, бо швидкі гроші та відносно легко влаштуватися. Але мені пощастило потрапити у <a href="https://bassano.com.ua/">Bassano</a>. А там хороша винна карта. Нам час від часу проводили дегустації. І мене це зацікавило.</p>
<p>До того ж в нашій сім’ї вино було завжди, але на побутовому рівні. Тобто червоне, біле, сухе, шардоне та совіньйон. Дуже-дуже просте, проте воно було завжди. Не пиво, не горілка, а саме вино. Якась, напевно, культура все ж таки існувала. Тобто “взяти келих вина і випити” - це все було. А потім я влаштувався у Duty Free, також з алкоголем, і моя колишня дружина Оля каже: “Слухай, а не хочеш стать сомельє? Це престижніше, це більше грошей і це тобі подобається. Ти ж любиш вино, любиш їжу, можеш мати зиск”.</p>
<p><strong>Тобто, це була не твоя ідея.</strong></p>
<p>Не моя. Це була її ідея, сто відсотків. Я такий думаю, це якось дивно. Я все життя був “хелсі”, качався, займався спортом, дотримувався дієти, нічого зайвого не їв. Був великий і здоровий. А тут цікава пропозиція, але ж вона протирічить моєму світогляду. Це ж алкоголь! Я можу випити трошечки, але щоб аж так… Прям займатися цим, продавати. В мене довго були моральні муки. Але потім якось воно саме до цього прийшло.</p>
<p>Я влаштувався у гудвайн на нову позицію. Потім мене затянуло, став пробувати різне. Купив книжку, прочитав її і зрозумів, що вин, бляха, дохріна, і вони такі різні! Це була базова Wine Folly. Я дивлюся, і думаю, о є такий сорт, і такий, а тут такі смаки, а тут такі. Я почав навідуватися у гудвайн і брати найдешевші сорти, почав куштувати їх. Постійно пив. І, карочє, все моє “хелсі” життя пішло шкереберть. Разом із моєю колишньою дружиною.</p>
<p><strong>А як рідні сприйняли, що ти змінив здоровий спосіб життя на “я піду та прокачаю свої дегустаційні навички”?</strong></p>
<p>О, мама досі боїться, що я перетворюсь на алкоголіка. Досі. Вона тривожиться, й постійно каже “в тебе й так на роботі багато вина, не пий вдома, не пий”. В неї своя історія: тато був алкоголіком. Це болюча тема, що змушує її бути пильною.</p>
<p><strong>Але я підозрюю що ти таки п’єш вдома. Сміюся, бо згадав собі таку книжку - “Схиблені на вині”.</strong></p>
<p>О, я читав її!</p>
<p><strong>Пам’ятаєш, там був смішний пасаж про те, як авторка розповіла родичам, що вона кинула стабільну роботу й вирішила писати про вино. А вони чули лише, що вона просто стала безробітною алкоголічкою<a href="#fn4" class="footnote-ref" id="fnref4" role="doc-noteref"><sup>4</sup></a>. А ти говориш, що п’єш багато, ще й мама непокоїться щодо цього. Звучить як стереотип, чи не так? А які стереотипи тебе найбільше бісять?</strong></p>
<p>О… чомусь всі думають, що сомельє це якісь суперзанудні люди. Що вони начебто не їдять гострої їжі, на кшталт цього.</p>
<p><strong>Маєш на увазі “не дай боже з’їсти солодкого перед сухим вином”?</strong></p>
<p>Нє, ну солодке перед вином справді його псує. Мова йде про речі, які зазвичай роблять перед змаганнями.</p>
<p><strong>Маєш на увазі речі типу: “не користуватися яскравою зубною пастою, сіль не вживати…”?</strong></p>
<p>Да, да! Сіль не вживати! Таке справді практикують перед змаганнями, але я вважаю, що постійно так поводяться лише зануди.</p>
<p><strong>Може ще “Не курити жодним чином”?</strong></p>
<p>Я не курю, це правда. Але якщо бути відвертими, то вино ж і про аромат, і про смак, але й про щось інше. Це певна атмосфера, певна культура. Тобто коли продаєш пляшку вина, то насправді продаєш не пляшку вина. Ти продаєш інші речі. Тому особисто я вважаю, що це занудство.</p>
<p>А ще бісить, що на думку інших. я постійно п’ю на роботі. Це не так. Ми дегустуємо, ми спльовуємо, але не п’ємо 24/7.</p>
<p><strong>А які стереотипи ти б хотів, щоб виявилися правдою? Наприклад, останнє, так?</strong></p>
<p>Ой, а які ще стереотипи про сомельє існують? Те, що у них просто супер-пупер нюх. Що це від природи. Хоча насправді нюх тренується. Як і пам’ять. За це відповідають певні ділянки мозку. Якщо ти просто будеш звертати увагу, то натренуєш свій нюх. Так це працює. По факту будь-яка людина з хорошою пам’яюттю і бодай мінімальним інтересом може стати сомельє. Зрозуміло, що хтось більш схильний за інших, але в цілому…</p>
<p><strong>А ти багато працював зі своїм нюхом?</strong></p>
<p>Ні. Єдине - я став концентруватися на цьому. Задавати собі питання: Що я відчуваю? От аромат. Які відчуття він викликає? І от з досвідом і часом воно саме натренувалося. І це стосується не лише вина, але й їжі.</p>
<p><strong>І не лише з їжею.</strong></p>
<p>Так, насправді це дуже корисна життєва практика, адже ми часто проскауємо моменти, проскакуємо в своїх думках, абсолютно не концентруємося на тому, що відчуваємо. Це не зовсім правильно.</p>
<p><strong>Повернення до “тут і зараз”.</strong></p>
<p>Да, да! Ми не живемо нашим життям, знаєш, десь собі літаємо, а така навичка повертає до реальності.</p>
<p><strong>А в тебе не буває періодів, коли ти цим активно займаєшся? Не знаю, там облизуєш каміння на вулиці, нюхаєш його.</strong></p>
<p>Блін, такого не робив.</p>
<p><strong>Бо є ще такий стереотипчик.</strong></p>
<p>В Україні є сомельє, які щось подібне практикують. Я такого не робив. Я просто п’ю. Гарно розповідаю, п’ю і закохую людей у вино.</p>
<p><strong>А що ми, до речі, п’ємо<a href="#fn5" class="footnote-ref" id="fnref5" role="doc-noteref"><sup>5</sup></a>?</strong></p>
<p>О, а ми п’ємо прекрасну Австрію, у нас якраз приїхала нова поставка після того, як склад розбомбили. Це <a href="../wines/cdd63749-d893-457a-b852-06a407e52c84.html">Zweigelt 2015</a>, і , чесно кажучи, одне з найкращих вин для мене за 500 грн. Тому що воно 15-ого року, там класна кислотність, воно розвинене. Там є весь спектр ароматів: від первинних до третинних<a href="#fn6" class="footnote-ref" id="fnref6" role="doc-noteref"><sup>6</sup></a>. Воно трішки підкопчене, воно вишневе, там вже є натяк на третинні аромати, але воно ще дуже живе, соковтие, питке. Його можна і влітку випити! Дуже я його люблю, це такий собі червоний “хаус вайн” для мене. Щоб просто взяти і отримати задоволення.</p>
<p><strong>Ти б порадив його бабусі або мамі?</strong></p>
<p>О, мамі - так. Мама, до речі, у мене продвинута. Вона навіть “натуральщіну” любить. Але хіба що “полегше та потонше”. Бабусі, мабуть, ні. Тато надає перевагу потужним та насиченим фруктовим бомбам. А мамі б зайшло, так.</p>
<p><strong>А брату?</strong></p>
<p>Брат також любить потужні й насичені вина. У нього смак такий, він обирає досить яскраві та експресивні речі. Типу з бочкою, з танінами.</p>
<p>О, тут ми можемо поговорити про еволюцію смаку. Тому що ця тема дуже цікава й доцільна. Є люди, яких все влаштовує, вони просто п’ють якісь там умовні “мускати”, насичені червоні - і їм “окей”. Вони не хочуть нічого змінювати, вони не хочуть пробувати нове. Вони залишаються на місці.</p>
<p>А люди, які цікавляться, завжди проходять еволюцію від насичених, потужних та танінних червоних вин до легких, середньотілих, більш складних: Піно Нуару, Сіра, сортів з високою кислотністю. Вони можуть пить різне, але їх тягне до таких речей. І щодо білих так само. Від мускатів-совіньйонів, від чогось яскравого, навіть пошлого, люди переходять до тонких кислотних речей. Це пов’язано також з розвитком смаку та нюху. Тому що коли нюх не розвинений, то хочеться яскравого, адже нам здається, що інші речі просто “ніякі”. А коли він вже на належному рівні, ми вже можемо вловити більше і хочемо тонших, глибших ароматів. Воно завжди так відбувається. Якщо людина розвивається, вона розвивається у напрямку до Піно Нуарів з Бургуднії.</p>
<p><strong>А що після цього?</strong></p>
<p>По-різному. Хтось кидає все, каже, що це все “фігня” і п’є квашену натуральщину.</p>
<p><strong>Цікаво, а все ж таки, що далі? Якщо це еволюція смаку, то вона ж завжди кудись приводить…</strong></p>
<p>До речі, цікаво. Далі, знаєш, часто йдуть у всякі “збоченні” штуки, наприклад… стара Шампань. Щоб дорого та малодоступно. В усілякі хересні ноти, наприклад. Часто з тонкого переходять на натуральщину. А от далі що… не знаю. Ще такого не спостерігав… Може кидають пити?</p>
<p><strong>Ну “ето слішком”. Не те що б хочу заглиблюватися в цю тему, але мені цікава одна штука. Є поширена думка, що до натуральщини приходять коли вже втомилися від конвенційних вин.</strong></p>
<p>О, це цікава тема. Справді є такі люди. Але більшість приходять до натуральщини, тому що гіпстери.</p>
<p><strong>Я чому питаю. Натуральщина, особливо “дикушна”, сама по собі є дуже яскравою. І якщо говорити про еволюцію смаку…</strong></p>
<p>Вона зрозуміла.</p>
<p><strong>Грубо кажучи, вона є альтернативою суперзадубленої червоної Іспанії або США. Просто на іншій стороні спектру.</strong></p>
<p>Так! На інший смаковий профіль. Тому що люди трошки відвикли від солодкого, їм ок кислотне, але це дуже яскраві речі. Чому в нас так популярні супернасичені червоні, яскраві та солодкуваті вина? Особливо у чоловіків за 40. Бо в радянських напоях було дуже багато цукру. А натуральщину обирають здебільшого люди молоді, забезпечені та успішні. В їхньому колі натуральщина - це тренд. Вона прикольно й легко п’ється. Вони рідко хочуть заглиблюватися в теорію вина, вони хочуть просто пити й кайфувати. Це більша частина клієнтів, що обирають натуральщину. А є т ті, що справді втомилися від традиційних вин.</p>
<p>Є також люди, що бачать в натуральщині багато класних маленьких виноробів, у яких можна знайти складні, вишукані та елегантні речі. Вони не надто поділяють вина на “натуральні” чи “ненатуральні”, а просто шукають якісні вина. Як ми з тобою.</p>
<p><strong>За це можна і випити.</strong></p>
<p><em>(насолоджуються)</em></p>
<p><strong>Ти почав говорити про це вино, яке воно класне, описуючи його характеристики. А мене трохи цікавить тема оцінювання вина. Не знаю, очікував ти чи ні, що я про це спитаю, але я б хотів поговорити про те, як саме ти оцінюєш вина. Я от помітив, що у випадку з цим вином ти одразу звернув увагу на не надто типові речі. Такі, що виділяють це вино з-поміж інших. Типу копченість, про кислотність відмітку зробив. То мене цікавить, на що саме ти звертаєш увагу.</strong></p>
<p>Є певний алгоритм проведення дегустації, де ти спочатку дивишся на колір, потім на інтенсивність аромату. Потім розкладаєш на кластери і куштуєш вино, і вже оцінюєш його смак. Це якщо говорити по WSET. Але насправді з досвідом вже формуються певні шаблони: ставиш вино на певну поличку. Але доповнюєш декількома словами, які характеризують конкретно це вино.</p>
<p>Наприклад, якщо мова про те, що ми п’ємо зараз, то: це лекготіле червоне вино, отже висока кислотність. Ці характеристики я знаю, в мозку вже відклав на конкретну поличку, але проговорив лише ті речі, що характеризують саме його: копченість, вік, і наявність всіх трьох категорій ароматів. Саме за рахунок цього воно смачне. Я дивлюсь так.</p>
<p><strong>Чи я правильно зрозумів, що спочатку ти категоризуєш вино, а потім виділяєш якісь нетипові речі для цієї групи.</strong></p>
<p>Так, але не зовсім. Швидше ті, що характерні саме для цього вина. Чому воно особливе? В чому його фішка? Коли я презентую вино на роботі, я намагаюся концентрувати увагу саме на подібних речах. Я думаю так. А от про числові…</p>
<p><strong>Почекай, я ще не все зрозумів. Добре, забудемо про колір, ми все одно не особливо звертаємо увагу на нього, хоч він і багато про що нам може розказати. Давай про ароматику. Це нормально, що існують аромати, які особисто комусь подобаються, а комусь не подобаються. Давай спробуємо з’ясувати, на які речі конкретно ти звертаєш увагу, і кажеш “це є добре” (прям як боженька), а це є погано - і я волів би не пускати його у свій келих.</strong></p>
<p>В червоному я люблю запах крові…</p>
<p><em>(замислюється)</em></p>
<p><strong>Я тебе розумію, такий “залізний” аж аромат. Як у того <a href="../wines/42dc355d-a934-4cb0-9592-cf1d474bec57.html">Sadie Family Pofadder 2020</a>, що ми нещодавно пили.</strong></p>
<p>Так, от цей аромат металу та крові я дуже люблю. Обожнюю. Це в червоних, мабуть, найбільший кайф. Таких вин небагато, а коли я їх знаходжу, ледь не кричу від щастя. Мені ще подобається, щоб ягоди ставали менш солодкими, коли вони йдуть у кисліший варіант. Також люблю “землю”. Люблю “гриби”. В смаку люблю хорошу кислотність. А не люблю, коли вина надто насичені. Надаю перевагу тоншим та елегантнішим. І мені подобається, коли аромат потрібно добувати, коли він не “випирає” сам по собі, а приглушений. В цьому криється якась сила та симпатичність.</p>
<p><strong>Цікаво. Споживання вина може задіяти розумову діяльність, адже дегустування певною мірою є роботою інтелектуальною. Чимось нагадує читання книжок. Абсолютно нормально любити “Триумфальну Арку” Ремарка, але в якийсь момент починаєш хотіти чогось більшого, складнішого, такого де немає всього на поверхні, де тобі потрібно трошечки подумати. Звісно, є “надмозги”, які доходять до надскладного, але, мабуть, це про еволюцію смаку, яку ти згадував раніше.</strong></p>
<p>Так, з дуже складними речами інколи виходить так, що не знаєш, чи ти собі все надумав, чи справді це відчуваєш.</p>
<p><strong>Ого, аж настільки?</strong></p>
<p>Так, це складна тема, адже часто так буває з дуже дорогим вином. Ти його пробуєш і розумієш, що або це, бляха, якийсь всесвітній обман, або ж ти просто не доріс, і не можеш відчути. Так часом буває. А в білих, до речі, теж є мінеральність, коли мова йде не про фруктові, а більш неорганічні аромати, каміння… хоча каміння не пахне, просто якась мінеральність, солоність…</p>
<p><strong>Ну каміння пахне, якщо на ньому щось є. Або ж воно вимочене в чомусь.</strong></p>
<p>Взагалі мінеральність - це суперечлива тема, тому що кожен розуміє під цим словом щось своє.</p>
<p><strong>Я чув якось думку, що мінеральність - це те, що ми називаємо fizzy - тобто коли маємо трохи бульбашок в тихому вині.</strong></p>
<p>Для когось це саме так. А для мене - це наче камінь на язик покласти, щоб відчути солоність.</p>
<p><strong>Так а це більше про смак чи про аромат?</strong></p>
<p>Для мене - про смак. Але для спілкування це важке слово.</p>
<p><strong>Якщо ти про це згадав: як часто буває, щоб ви з колегами не погоджувалися щодо ароматів?</strong></p>
<p>Постійно! У нас є люди, що довго працюють, і кажуть “о це пахне тим-то й тим-то”, а інший називає щось інше. Це говорить про те, що ми маємо справу з суб’єктивними речами, адже у кожного свій досвід та асоціативний ряд. Маючи певну освіту ми можемо знайти спільну мову, але дуже часто думка про вино відрізняється. І це досить кумедно.</p>
<p><strong>Щодо ароматів я, чесно кажучи, думав, що це буде не так катастрофічно. А ще знаю, що дехто оцінює рівень кислотності й танінів. Може це WSET-івська традиція.</strong></p>
<p>Тут простіше. Потрібно просто напробувати щось. Береш таку гаму й розумієш, де висока кислотність, а де низька. Тут дійсно простіше знайти спільну мову.</p>
<p><strong>Ого, а я думав навпаки. І це при тому, що фізично ці речі можна виміряти. Наприклад pH, або кількість дубильних речовин. Але ж ми не пристрої, та й поняття “високий-низький” відносні.</strong></p>
<p>Я тобі поясню чому. У кожного свій асоціативний ряд. І в тому ж самому WSET беруть не конкретний аромат, а категорію. Наприклад, червоні ягоди. Якщо ти назвав якусь червону ягоду, то це вже правильна відповідь. А у кожного може бути своя червона ягода, тому що це ж не справжній аромат червоної ягоди, а просто десь щось нагадує. А що конкретно, це вже в кожного своє, адже асоціативний ряд та досвід у кожного різний.</p>
<p><strong>А як це пов’язано з кислотністю й танінами?</strong></p>
<p>З ними все простіше, адже вони більш об’єктивні.</p>
<p><strong>Але “високий” відносно чого? Що таке середина?</strong></p>
<p>Так, це цікаво.</p>
<p><strong>Я питаю, тому що дружина каже час від часу - ця штука супер кислотна, прям як ти любиш. А я куштую, а мені норм, ну висока, але бувало й вище, там в якомусь білому з країни Басків. А для неї це вже висока.</strong></p>
<p>У неї, бачиш, поріг просто інший. А відносно чого ти питаєш… тут просто куштуєш багато вин і береш цю гаму й дивишся: на фоні інших вин це низька чи висока? Там багато слини виділяється, чи мало?</p>
<p>Але це кумедно, тому що якраз сьогодні слухав психологічний подкаст, де сказали одну дуже сумну річ: люди взагалі не спроможні зрозуміти одне одного до кінця. Тому що маючи одні й ті самі відчуття, називаючи їх однаково, ми однак не знаємо, як їх сприймає інша людина. Ти приречений завжди бути в собі, в своїй свідомості, ти не можеш з неї вийти, і збагнути, як влаштовано в свідомості іншої людини.</p>
<p>Тому навіть коли ми говоримо про високу чи низьку кислотність, то швидше за все маємо на увазі різні речі.</p>
<p><strong>От саме тому я і очікував, що ти зараз скажеш, що тема кислотності й танінів у вас ризикована, і ви кидаєтеся келихами. Але розумію. В мене більшість конфліктів з людьми виникає на тлі різного тлумачення термінів. Навколо визначень зазвичай сварки. А коли ми знаходимо спільну мову та домовляємося про визначення, то все стає легше. Не завжди, але зазвичай. Окей, а як би ти оцінив кислотність й танінність конкретно цього вина?</strong></p>
<p><em>(Василь куштує вино)</em></p>
<p>Танін середній, але завдяки своєму віку дуже гарно інтегрований. Тут є така штука, як якість. Танін може бути різний за якістю. Може бути сирий, в’язкий, а тут він просто гарно інтегрований, тобто пом’якшився з віком.</p>
<p><strong>Як ти за 60 років…</strong></p>
<p><em>(Василь сміється)</em></p>
<p>Так, звісно. А кислотність… чесно кажучи, я раніше думав, що вона доволі висока, а зараз би сказав, що вона “середній-плюс” або “висока-мінус”, тому що… думаю, кислотність теж зменшується з віком.</p>
<p><strong>Звісно, завдяки атомам кисню…</strong></p>
<p>Воно приходить в якийсь баланс. Тому я схиляюся до думки, що кислотність висока, просто так гарно інтегрована, що ти не відчуваєш її як окремий елемент. Тобто якщо ти дуже яскраво відчуваєш кислотність, то це вже дисбаланс. А баланс - це коли ти жоден з елементів окремо не відчуваєш, коли все цілісне.</p>
<p><strong>Гаразд, а як ці всі роздуми перетворюються на оцінку? Відомо, що ти добрий не лише з людьми, а і з винами, бо ти завжди ставиш доволі високі оцінки.</strong></p>
<p>Я все-таки намагаюся оцінювати певну складність. Вино може бути не “моїм” з точки зору смаку, але класним у своїй категорії.</p>
<p><strong>Тобто ти намагаєшся бути об’єктивним?</strong></p>
<p>Намагаюся, але в мене рідко виходить. Скажу чесно, тому що найчастіше я високо оцінюю ту категорію вин, яку найбільше люблю. Тобто “о клас, це ж моя тєма”. І все.</p>
<p>Нещодавно, до речі, був якраз випадок, який це підтверджує, тому що прийшов один клієнт, дивиться на мене і каже: я тебе пам’ятаю, ти продаєш те, що любиш, а мені потрібно попсове вино, яке ти не любиш, не продаєш; будь ласка, зараз дай мені пляшку того, що мені треба, а не того, що любиш ти.</p>
<p>В мене є особливість, що я людям намагаюсь підсунути свої смаки, і поступово залучити їх на свій бік… Інколи роблю це м’яко, інколи більш нав’язливо. Я несу свою ідею.</p>
<p><strong>Давай на прикладі <a href="../posts/2022-06-07-blind-tasting.html">нещодавньої дегустації</a>. От <a href="../wines/56317de6-f3c6-43f9-8efc-6537b23750c5.html">Viña Tondonia Blanco Reserva 2009</a> ти оцінив на 4.6, а <a href="../wines/4a169cba-26aa-4d74-a03a-07a7bea905db.html">Lenkey Pinceszet Betsek Korposd Furmint 2011</a> - на 4.5. Як обираєш десяті?</strong></p>
<p>Це складне питання. Але я розумію, чому ти питаєш. Мабуть 0.1 бал я забрав, бо вино бракувало складності або довжини післясмаку. А може, не вистачило цікавості й задоволення. От тобі й 0.1 бал.</p>
<p>Проте суть вина в задоволенні. Може його вимірювати? Там п’єш вино, трошки розчаровуєшся, і потім: нехай буде 3.7. Мені складно розкласти вино на математичні елементи. Ми ж не можемо виміряти його лінійкою.</p>
<p><strong>Деякі речі можемо, але ж в кінці-кінців є наше сприйняття, яке, до речі, теж можна виміряти, але… Мені цікаво, що саме відбувається в голові людини, що оцінює вино. Я це питаю ще тому, що є люди, які щойно розпочавши свій шлях пиятики, можуть злякатися системи оцінювання. Може розуміючи, що в тебе відбувається в голові, вони з’ясують, що нічого страшного в ній нема. Може, в тебе є поради?</strong></p>
<p>Знаєш, я думаю, що до системи оцінювання вина потрібно ставитися не дотошно, а глобально. Давай щиро. Коли ти куштуєш, нехай, 5 вин, ти їх порівнюєш один з одним. Чому завжди знаходиться людина, що просить поміняти оцінку на наших сліпих дегустаціях? Люди рідко оцінюють вина стосовно всіх позицій, що куштували раніше. Якщо взяти всі вина, що отримали 4 і 3, знову зробити дегустацію, то скоріш за все люди б оцінили їх інакше. Ти завжди порівнюєш, а легше порівнювати з тим, що відчуваєш зараз. А які в тебе є рекомендації?</p>
<p><strong>Якщо коротко: не потрібно заморочуватися з десятими. Знаю, навіть у Vivino вже оцінки можна вводити з десятими. Але в житті й так забагато стресу, щоб ще й думати скільки десятих дати тому чи іншому вину.</strong></p>
<p>Ага, думаєш “о боже, о боже, скільки ж йому поставити”, а потім просто здаєшся і не п’єш.</p>
<p><strong>Зрозуміло, що коли є якийсь відрізок, то ти завжди можеш його розширювати, не змінюючи довжини. Тому якщо не вистачає дегустаційного досвіду, щоб ставити з десятими, краще вже почати з простого. Скажімо, є в тебе три поділки: фігово (0), норм (50) та кльово (100). <em>(стукає по столу)</em> Далі, коли напрацьовується навичка, еволюціонує смак, в тебе вже більше досвіду, то можна додати дві нові точки: жахливо (0), поганенько (25), норм (50), добре (75), прекрасно (100). <em>(знову стукає по столу)</em> Далі ти можеш сказать: а окей, все ж таки я зараз п’ю багато хороших вин, я вже краще тямлю в їхній градації, в мене з’явилося розуміння, що воно офігенне, я не можу поставити йому “добре”. З іншого боку це ще не прекрасно. І так з’являється ще якась точка на відрізку. Думаю, таким чином найпростіше - дати системі оцінювання еволюціонувати разом з зі смаком<a href="#fn7" class="footnote-ref" id="fnref7" role="doc-noteref"><sup>7</sup></a>.</strong></p>
<p>О так, це добре.</p>
<p><strong>Я думав колись зробити додаток, в якому ти просто відмічаєш вино, а програма запитує, чи сподобалося воно тобі більше за це? А за це? І простим бінарним пошуком знаходить місце цієї пляшки серед всіх, що ти скуштував. Завдяки тому, що ти можеш сказати “не знаю” або “так само”, то множина ця лише частково впорядкована. Але я зрозумів, що через суб’єктивність оцінки та через те, що у сприйнятті вина роль грає не лише вино, то є ризик виникнення аномалій, коли одночасно тобі подобається одне й те саме вино менше й більше ніж інше<a href="#fn8" class="footnote-ref" id="fnref8" role="doc-noteref"><sup>8</sup></a>.</strong></p>
<p>Зрозумів, цікаво.</p>
<p><strong>А чи бувало у тебе на сліпих дегустаціях, що ти оцінював, наприклад, Бордо<a href="#fn9" class="footnote-ref" id="fnref9" role="doc-noteref"><sup>9</sup></a> дуже високо.</strong></p>
<p>З Бордо, до речі, ні, тому що його чомусь завжди відчуваєш. Але бувало таке, що вина, які я дуже люблю, оцінював низько. Буває і навпаки: ставив високу оцінку винам, які не люблю. Таке бувало не раз.</p>
<p><strong>О, мені цікаві конкретні назви.</strong></p>
<p>Приклади? Я якось Girolamo Russo Nerina 2019 оцінив досить низько. При тому, що воно було найдорожчим, і я, бляха, не зміг його оцінити в сліпій дегустації. Коли ти куштуєш всліпу, коли відходиш від бренду, від історії, коли сприймаєш тільки вино, то таке буває. А ще буває, що куштуєш вино за “недорого”, і оцінюєш його вище, а потім думаєш, з урахуванням бюджету, бляха, від цього вина я отримую більше задоволення. Це доволі кумедно.</p>
<p><strong>А ти враховуєш ціну в оцінку?</strong></p>
<p>Коли в сліпу - ні, бо ми ж не знаємо ціну. Але коли не всліпу, то думаю, що підсвідомо ціна все одно грає роль. Воно тисне на тебе. Якщо умовно, ти куштуєш вино за 3 тисячі, то не можеш оцінити його низько. Ти лох чи шо?</p>
<p><strong>Ну певною мірою я розумію про що ти. Бо є вина, які ти куштуєш і розумієш, що вони того варті. А є такі… про які лише думаєш, як би повернути час назад і не платити за це пійло.</strong></p>
<p>От для чого потрібні сомельє. Щоб люди не взяли погану пляшку.</p>
<p><strong>А чи є сомельє для сомельє? Щось на кшталт психологів для психологів.</strong></p>
<p>Інколи хочеться, щоб такі були. Інколи я просто питаю поради, щоб не думати, не піднімати весь свій досвід. Просто кажу, що саме хочу отримати. А коли пропонують те, що я не куштував, то щиро радію.</p>
<p>За кордоном я люблю підходити до сомельє і радитися з ним. А ще питаю, що саме він любить? І в ресторанах теж. Прошу принести вино, яке сомельє подобається найбільше. Важливо: не найкраще! По-перше, так ти часто куштуєш щось нове. По-друге, ти пізнаєш людину. О, у нього такий смак. Вино мені може не сильно сподобатись, але таким чином воно розкриває людину як особистість.</p>
<p>Так само зі стравами. Наприклад, питаю, яка страва характеризує ваш заклад? Мені цікаво з цим гратися, я отримую більше емоцій.</p>
<p><strong>Чи не буває такого, що ти підходиш до сомельє, а він починає “впарювати” відверту фігню?</strong></p>
<p>Знаєш, таке бувало. Не в Україні, бо тут ти всіх знаєш, а всі знають тебе. Сфера вузька. А от за кордоном часом таке бувало. Наприклад, сомельє тобі починає говорити про вино, а ти розумієш, що цього в пляшці нема. Скоріш за все він його і не куштував. І ти такий - а окей, дякую, я далі сам. Це не обов’язково проблема людини, може їй бракує досвіду.</p>
<p>Або знаєш, є така кумедна штука, яку здебільшого помічаю за кордоном. Сомельє - піжони. Вони так люблять хизуватися, особливо коли дізнаються, що ти теж сомельє.</p>
<p><strong>Типу, а я пив ось це і ось це?</strong></p>
<p>Так, і вони не просто діляться, вони прям <em>хваляться</em>. Це кумедно. А ще хизуються тим, що продали.</p>
<p><strong>Чию думку з Українських сомельє ти поважаєш?</strong></p>
<p>О… я не у всіх сомельє запитаю вино для себе. Ти все одно спеціалізуєшся на певних смаках. Я розумію, смак кого мені підходить, а кого ні. А є інша сторона, от з точки зору тенденцій, хто “прошарений”. Така людина може сказати - цей виробник буде успішний, буде дорожчий.</p>
<p>І от в такому плані Вектор дуже крутий. Він завжди може ловити зірку, коли вона ще не стала зіркою. Він…</p>
<p><strong>Він знає вектор розвитку?</strong></p>
<p>Так. Він завіз <a href="../producers/e0c47a3e-e4ac-4cf5-8e27-dd98d88e9fee.html">Bencze</a>, коли про нього ще ніхто не знав. А потім цей виробник став зіркою у нас і за кордоном. Чи <a href="../producers/e463ddb4-d593-4913-80e1-b841330d4cf6.html">Wasenhaus</a>. Вектор відчуває такі речі тонко. У нього чуйка. Говорить, що йому часто доводиться доказувати свою думку. Що спершу йому не вірять. А потім коли таки привозить, то це вино вибухає, зокрема й у світі. Всі одразу починають його любити, але вже не можуть заключити контракти, адже вони вже розпродані. А у нас вони є.</p>
<p><strong><a href="../producers/c7f2173e-1b32-4e44-8da0-bd36f04b3ae0.html">Sadie Family</a> так само? І спочатку його теж не хотіли привозити? Бо мене феномен цього винороба дивує. В світі за ним полюють, а в Києві, навіть зараз: полиці порожні, а його вина лежать.</strong></p>
<p>Так, це Вектор його привіз. І ще багато інших крутих вин. Хоч й часто всупереч загальній думці.</p>
<p>А з точки зору смаку… з моїх колег буває запитую в… у мене завжди є якийсь фільтр. Я завжди розумію, який смаковий профіль хто має. Якщо мені хочеться чогось класичного, то звертаюся до Віки.</p>
<p><strong>О, я люблю її огляди на “крейзі натуральщину”. Отримую шалену насолоду читати їх.</strong></p>
<p>А от натуральщину класно оцінює Рома. Конвенційні вина – Боря. Наприклад, я хочу купити щось на вечірку, щоб догодити одразу всім, тоді Боря дає слушні поради. Він відчуває, що продать, щоб людям зайшло. В мене з цим проблеми.</p>
<p><em>(сміється)</em></p>
<p>Насправді, я маю своє коло клієнтів, свій круг “почітатєлєй”. Хоча й знаю, що людям подобається, просто я завжди намагаюся перетягнути їх на бік тонших та складніших вин. Поступово, потихеньку. Тобто сьогодні я продам оце, щоб увійти у довіру. Щось попсове, щоб точно сподобалося. Потім коли вони почнуть мені довіряти, я запропоную щось більш цікаве.</p>
<p><strong>Ага, а потім дехто (не будемо вказувати пальцями) приходить на твою дегустацію і каже, що через тебе не любить ходити у гудвайн. Бо Вася як продасть! Воно то смачно, але…</strong></p>
<p>Я взагалі за молоком прийшов.</p>
<p><strong>Давай трошки повернемося назад. Ти ведеш десь нотатки? Чи все тримаєш в голові?</strong></p>
<p>Мені соромно зізнатися. Колись я вів нотатки, але потім забив.</p>
<p><strong>А де?</strong></p>
<p>Я вів нотатки в <em>нотатках</em>. Трошечки у Vivino. І чомусь мені не зайшло. Я їх довгий час записував у телеграмі, в збережених повідомленнях. Я знаю, що є сомельє з чітко збереженими нотатками. Знаєш, можливо, тут грає роль моя самовпевненість, проте я запам’ятовую.</p>
<p><strong>Якщо для тебе це працює, то супер. Економиш час. В мене пам’ять погана, то я і записую.</strong></p>
<p>А я запам’ятовую. Важливу роль грають певні слова, ти ж не будеш весь спектр записувати… А лише характерні речі.</p>
<p><strong>Як ти почав описувати це вино? Назвав категорію та особливість.</strong></p>
<p>Саме так.</p>
<p><strong>А чому ти кинув Vivino? Через необхідність обрати кількість зірочок та залишати огляд?</strong></p>
<p>Так, через зірочки… Але ще є така тєма. Ти фотографуєш якусь етикетку, а воно його не знаходить, ти його шукаєш, а його нема. Витрачаєш багато часу на це. Або ще ти записуєш нотатки десь, а потім переносиш у Vivino. Враховуючи кількість, що ми дегустуємо, це ж можна сказитися.</p>
<p><strong>А як ти ставишся до Vivino?</strong></p>
<p>Знаєш… наприклад, людям які просто купують і п’ють, то корисно. Вони записують свої враження, та потім згадують. Люди починають розуміти, що їм подобається. Проте особисто мене трохи бісить, коли ти радиш якесь вино, ти знаєш, що воно людині сподобається, а вона відкриває додаток Vivino і каже: так там 3.8. Бляха, і шо? Це не важливо, це ж оцінювали інші люди… така сто відсоткова орієнтація на думку інших людей часом підбішує.</p>
<p><strong>Ну якщо обирати за оцінкою, то можна пити лише “асті”.</strong></p>
<p>Саме так, а ти ж не любиш, наприклад, “асті”. Треба трохи думати головою. Проте в цілому там середня температура по лікарні, особливо для початківців, щоб записувати свої нотатки, то це дуже корисна програма.</p>
<p>Професіоналів дуже бісить, коли ти радиш вино, а вони його по Vivino перевіряють. Я це ненавиджу. Хочеться сказати - то бери телефон і клацай всі пляшки, то навіщо я витрачаю час?</p>
<p><strong>Розпвідаєш історію, вже аж про пра-пра-пра-пра-пра-діда розповів.</strong></p>
<p>Ага, але ж на Vivino 3.8. Отже, до побачення. Вихід - там.</p>
<p><strong>Чесно кажучи на Vivino загальну оцінку взагалі не варто дивитися. Я просто слідкую за певними людьми, думку, яких поважаю, і можу спиратися на їхню оцінку та нотатки. Якщо Віка поставила натуральщині 2, то швидше за все мені вона теж не зайде, а дружині - тим паче. Якщо Зорік поставив якомусь вину 4.2 і назвав його складним, то треба дивитися, з ким я питиму. Тому мені як споживаючу подобається, коли професіонали публічно таки діляться своєю думкою, і не лише тет-а-тет.</strong></p>
<p>Розумію.</p>
<p><strong>Наостанок питання: в тебе є поради людям, що тільки-но зацікавилися вином?</strong></p>
<p>Не бійтеся куштувати нове. Куштуйте нове, навіть якщо вам це не подобається. Збагачуйте досвід. Купіть хороші келихи - це важливо.</p>
<p>Не забувайте про температуру вина, тому що неправильна температура може його зіпсувати. Хороше вино при неправильній температурі стає огидним. Для червоних оптимальна температура подачі - це 16 градусів, для легкотілих червоних - це 14, для білих - це 10, а для ігристих - це 8. Але завжди спирайтеся на власні відчуття. Випірає алкоголь? Охолодіть. Зависока кислотність? Охолодіть ще. А насичені солодші можна подавати теплішими.</p>
<p>І думайте про вино, коли ви його п’єте. Концентруйтеся на ньому. І звісно, звертайтеся до мене за порадою.</p>
<hr />

<p>Розмова була записана 15-ого червня 2022-ого року.</p>
<section id="footnotes" class="footnotes footnotes-end-of-document" role="doc-endnotes">
<hr />
<ol>
<li id="fn1"><p>Дозволю собі одразу позануднічати. Навіть добре-нормально-погано зводиться до числової оцінки. Допоки множина слів (термінів), що ви використовуєте для оцінки, є лінійно впорядкованою та зліченною, її завжди можна звести до числової системи.<a href="#fnref1" class="footnote-back" role="doc-backlink">↩︎</a></p></li>
<li id="fn2"><p>Мова не тільки про різницю в градаціях, адже легко написати функцію, що перетворює бали зі системи Паркера на систему Робінсон. Про це буде далі.<a href="#fnref2" class="footnote-back" role="doc-backlink">↩︎</a></p></li>
<li id="fn3"><p>Виявилося, то <a href="https://instagram.com/anticatorretreviso?igshid=YmMyMTA2M2Y=">Antica Torre</a>.<a href="#fnref3" class="footnote-back" role="doc-backlink">↩︎</a></p></li>
<li id="fn4"><p>Б’янка Боскер “Схиблені на вині”. Дозволю собі зацитувати цей неймовірний момент. Коли повідомляєш друзям і рідним, що ти залишив постійну журналістську роботу, аби сидіти вдома й пити вино, починаються занепокоєні дзвінки. Ви кажете: я збираюся загострити свої відчуття й дізнатися, із чого весь цей галас навколо вина. Вони чують: вона кидає роботу, бо п’є, і ризикує стати безпритульною.<a href="#fnref4" class="footnote-back" role="doc-backlink">↩︎</a></p></li>
<li id="fn5"><p>Скажіть, ніхто не очікував такого питання?<a href="#fnref5" class="footnote-back" role="doc-backlink">↩︎</a></p></li>
<li id="fn6"><p>Мається на увазі, що в цьому вині є аромати, що воно отримало від самої ягоди (первинні), від методу виноробства (вторинні) та аромати, що з’явилися з часом від витримки (третинні).<a href="#fnref6" class="footnote-back" role="doc-backlink">↩︎</a></p></li>
<li id="fn7"><p>Формула переводу з <code>N</code>-бальної системи на <code>M</code>-бальну проста - <code>m = n * M / N</code>, де <code>m</code> - оцінка у <code>М</code>-бальній системі, а <code>n</code> - оцінка у <code>N</code>-бальній системі. Це працює, якщо системи лінійні та рівномірні (типу Vivino, Jancis Robinson, і так далі) та мають спільний початок - <code>0</code>. У 100-бальну я переводжу трошки інакше. Для зручності, візьмемо 5-и бальну систему. Тоді <code>5</code> - це <code>100</code>, <code>4.х</code> - це <code>9х</code> (наприклад, <code>4.2</code> - це <code>92</code>), <code>3.х</code> - це <code>8х</code>. Нещодавно я дізнався, що і <a href="https://www.vivino.com/wine-news/vivino-5-star-rating-system">Vivino схожим чином робить</a>, хоча і не так чітко.<a href="#fnref7" class="footnote-back" role="doc-backlink">↩︎</a></p></li>
<li id="fn8"><p>Програма цього не дозволить, але якщо проаналізувати свої враження і подивитися на дані, можна знайти такі приколи. У цього підходу є ще декілька проблем, кому цікаво - кажіть, я можу більш детально описати цю схему й поділитися деякими напрацюваннями.<a href="#fnref8" class="footnote-back" role="doc-backlink">↩︎</a></p></li>
<li id="fn9"><p>Питаю конкретно про Бордо, адже Бордо - це антонім до стилю, що любить Вася.<a href="#fnref9" class="footnote-back" role="doc-backlink">↩︎</a></p></li>
</ol>
</section>
  </section>
</article>

    </main>

    <footer>
      Site proudly generated by
      <a href="https://github.com/d12frosted/vulpea">Vulpea</a>,
      <a href="https://github.com/d12frosted/vino">Vino</a>
      and
      <a href="http://jaspervdj.be/hakyll">Hakyll</a>
    </footer>

  </body>
</html>
